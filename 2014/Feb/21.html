<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <section class="container">

    <figure class="left-bar">
      <?php
        echo '<img alt="' . $day_number . '" class="day-circle inner" src="../../images/nums/d' . $day_number . '.png" />';
      ?>
    </figure>

    <div class="text-container">
      <?php
        echo '<h2><span class="backuped">' . $day_number . '</span>' . $month . ', ' . $weekday . '</h2>';
      ?>
    <article>

      <?php echo "<h1>" . $title . "</h1>" ?>

      <p>10:12 Спікер Володимир Рибак у Раді. Попросив хвилину мовчання по загиблих. Тепер говорить про те, що
      ВР сьогодні має проголосувати повернення до Конституції 2004 року (аплодисменти)
      та постанову про амністію (обурення?). Депутатів ніби багато. Якась картинка з
      паралельної реальності…</p>
      <p>15:12 Отже, за підсумками: Рибак підписав учорашню постанову Верховної Ради (ще
      вранці). І тільки щойно почали масово, дуже швидко, майже панічно відводити ВВ від
      Адміністрації Президента та всього урядового кварталу.</p>
      <p>Міністри закордонних справ Польщі, Німеччини та Франції від учорашньої ночі
      «мордували» Януковича та представника Росії Володимира Лукіна (екс-уповноважений із прав
      людини, якого Владімір Путін надіслав пару днів тому в Україну), котрий приєднався до
      перемовин. Також у переговорах брала участь опозиція. Погоджували якийсь
      компромісний <a href="http://www.pravda.com.ua/articles/2014/02/21/7015533/"
      target="_blank">документ</a>, що вдень має бути проголосований у ВР. Також міністри
      прийшли на Раду Майдану (не на сам Майдан, а в цей не дуже зрозумілий
      представницький орган, де немає жодного громадського активіста Євромайдану) і
      погодили цей документ і там. Зміст:  </p>
      <ol class="list">
        <li>дострокові вибори (у вересні (!) або грудні (!)
      2014 року; дата не прописана, але випливає з умов угоди); </li>
        <li>повернення до Конституції 2004 року протягом 48 годин ;</li>
        <li>гарантування владою не застосування НС;</li>
        <li>здача незаконної зброї до підрозділів МВС протягом 24 годин.</li>
    </ol>
      <p>Лукін нібито спершу підписав цю угоду, але потім відкликав свій підпис.</p>
      <p>Рада Майдану божиться, що теж незадоволена, але міністри умовляли їх, що це,
      мовляв, єдино можливий компроміс.</p>
      <p>16:00 Угоду підписали три опозиційні лідери та, з дозволу сказати, президент.</p>
      <p>Словом, знову вони спізнюються з реакцією… Таких умов компромісу було би
      достатньо ще кілька днів тому, а не після бійні та відстрілу 73 (це останні офіційні
      дані по загиблих) людей на вулицях Києва.</p>
      <p>Сьогодні вранці, до речі, до відходу внутрішніх військ, стрілялина тривала: літали
      світло-шумові гранати і стріляли снайпери.</p>
      <p>Святослав Цеголко у твіттері написав якось так: «Лише у мене відчуття, що
      опозиційній трійці ліпше не збиратися на Майдані?»</p>
      <p>Також важливо, що попередній текст угоди між опозицією та Віктором Януковичем (під
      наглядом міністрів) був поширений уже давно: ледве не від учорашньої ночі. Для
      чого це було зроблено – для мобілізації Майдану чи для бахвальства опозиції
      (наївні… вважають це перемогою?..) – невідомо.</p>
      <p>Анатолій Гриценко на фейсбуці закликав не підписувати жодних фількіних грамот із
      Януковичем.</p>
      <p>Ходять чутки, що Янукович подав у відставку «во ім’я збереження миру» чи якось
      так. Дмитро Ярош (голова «Правого сектору») назвав це окозамилюванням. Насправді
      на офіційному сайті президента з’явилась усього лише його заява про те, що він
      ініціює дострокові президентські вибори та повернення до Конституції 2004 року.</p>
      <p>Михайло Добкін скликає з’їзд голів обласних і районних рад по Східній Україні.
      Відповідні голови масово тікають на лікарняні, відпустки та відрядження, аби нікуди
      не їхати.</p>
      <p>17:09 ВР проголосувала за угоду, яку підписала опозиція з Януковичем. Понад 370
      депутатів «за». Щоправда, Арсеній Яценюк відчайдушно доводить, що це угода між опозицією
      та європейськими міністрами закордонних справ (так ніби це можливо…).</p>
      <p>На голосування з'явилися депутати, які вчора раптом зникли і не були присутні
      на засіданні. Наприклад, Сергій Тігіпко: живий та здоровий. Ходить, щось коментує і
      навіть каже, що не буде голосувати за відставку Януковича.</p>
      <p>А на Майдані якраз у цей час прощаються з загиблими. Жодного прапора, усі чоловіки
      стоять без шапок. Майдан скандує «зеку – смерть!» А потім – гімн і служба.</p>
      <p>Сергій Гацько («Демократичний Альянс) оголосив зі сцени Майдану, що єдина актуальна зараз
      вимога – це негайна відставка Януковича. Почали формувати пакет вимог Майдану до
      влади й опозиції. Очевидець пише так (з фейсбука):</p>
      <p class="emphasized">«Зараз на сцені Майдану фактично переворот!
      Здорові сили майдану (зараз виступає Вятрович та Гацько) Ради ВО "Майдан"
      виставляють оппо вимоги про негайну відставку Яника та Арешт Захарченка і що це
      ЦЕНТРАЛЬНА ВИМОГА ЧАСУ! Вимикають стріми, аби люди про це не знали! На еспресо
      пустили якийсь матеріал про крим, коли почались вимоги до ОО, 24 канал пустив
      новини… Spilno tv лежить. UkrStream також. Ні один інший не можу запустити. Ось так то
      воно» (с).</p>
      <p>18:45 У ВР дуже дружно проголосували кілька постанов:</p>
      <ol class="list">
        <li>декриміналізували всіх учасників масових акцій ;</li>
        <li>звільнили Юлію Тимошенко ;</li>
        <li>призначили допомогу постраждалим, їхнім сім’ям і сім’ям загиблих (в тому числі
      іноземцям, хоча лідер фракції комуністів Петро Симоненко протестував);</li>
        <li>звільнили Віталія Захарченка з поста виконувача обов’язків міністра внутрішніх справ. </li>
      </ol>
      <p>Олег  Ляшко ще хотів «голосувати Пшонку», але Володимир Рибак оголосив перерву до завтра, 10 ранку.</li>
      <p>Щодо Юлії Тимошенко, то ось підслухана Наємом розмова в кулуарах: «Вам мало Правого Сектора,
      что вы Тимошенко выпустили?»</p>
      <p>Ольга Богомолець: <span class="pain">підтверджено смерть уже 85 загиблих; 2000 поранених.</span> В одиннадцяти
      чоловік прострелені очі – залишаться незрячі. Більшість тіл – із пораненнями зі
      снайперських гвинтівок, без шансу на виживання: у сонну артерію, в шию, у
      груди.</p>
      <p>Київський гарнізон ВВ перейшов на бік киян, сказав Андрій Парубій; гарнізон готовий
      виконувати будь-які вимоги Майдану.</p>
      <p>20:10 На Майдані виступає Віталій Кличко. Щойно закінчилась панахида. Люди кричать «зека
      – геть!» і не дають Кличкові нормально говорити. Він промовляє заздалегідь
      підготовлені слова на фоні шаленого крику та свисту. Жодного прапору. Ведучий
      попросив на сцену Дмитра Яроша.</p>
      <p>20:13 Чи закінчив Віталій, чи ні, але… пауза: принесли ще одного; знову «Отче наш».
      Опозиція посхиляла голову, Арсеній Яценюк стоїть на колінах.</p>
      <p>20:21 Панахида закінчилась. Виступає Олег Тягнибок. Його закрикують іще дужче, ніж
      Кличка. Кричать «Ганьба!».</p>
      <p>20:24 На сцену прорвався хлопець, схожий на сотника Майдану (пізніше з'ясувалося, що в сотнях
        він не значився. Володимир Парасюк). У розпачі. Вчора загинув його
      побратим. «Ми там на барикадах віддали все, щоб ви, політики, які тут перебуваєте,
      мали шанс колись стати міністрами, президентами… Чому ж ви не можете виконати
      наше одне-єдине прохання: щоб зек пішов геть?!» І далі поставив ультиматум: якщо до
      10:00 вони не виступлять із заявою, щоб Янукович пішов у відставку, вони сотнею
      підуть на штурм (адмінбудівель?) зі зброєю.</p>
      <p>20:27 Панахида за ще одним.</p>
      <p>Потім виступав Арсеній Яценюк, сказав якусь дуже загальну фразу про скорботу і швидко
      попрощався. Зникли разом із Олегом Тягнибоком. Віталій Кличко спустився та під сценою почав говорити з
      людьми.</p>
      <p>Панахида, панахида…</p>
      <p>Несподівано на сцену вийшов журналіст «Громадського» Дмитро Гнап; як з'ясувалося, спершу він
      за кулісами розпочав перепалку з Кличком, а потім його запросили на сцену. Звідки повторив те,
      що говорив Кличку: опозиція, що підписала угоду, зрадила Майдан; бо було обіцяно
      (Порошенком), що угоду підпишуть тільки після погодження з Майданом. Загалом дуже
      критичний виступ щодо опозиції. Озвучив три варіанти долі Януковича: або
      відставка, або тюрма, або пожежа в Межигір’ї.</p>
      <p>Одразу потому виступив Віталій Кличко: єдиний з «лідерів», який не втік. Зізнався, що
      сьогодні вперше він не зміг зробити промови, бо «люди не хотіли мене слухати».
      Вибачився за те, що потиснув руку Януковичу: «Якщо я когось образив цим, я прошу
      пробачення», – і далі звичні слова про те, що він дуже хоче уникнути жертв і
      докласти зусиль. І по тому пішов.</p>
      <p>Врешті потім, трохи пізніше, вийшов Дмитро Ярош: сказав, що «Правий сектор» не приймає
      ніяких домовленостей з убивцею та бере на себе відповідальність на все, що буде на
      Майдані.</p>
      <p>Янукович полетів із Києва. За чутками, у Харків, бо там завтра відбудеться за
      ініціативою Михайла Добкіна з’їзд керівників обрад центрально-східного регіону. Але схоже
      (з маршруту нібито його літака на електронних картах),
      що лелить він до Грузії (?). Також кажуть, що в літаку з Януковичем
      перебувають Андрій Клюєв, Володимир Рибак і нардеп від ПР Вадим Новинський.</p>
      <p>Микола Азаров тимчасом уже в Харкові.</p>
      <p>А ще у Харкові пройшов великий мітинг Євромайдану. Кілька тисяч. Це дуже круто.</p>
      <p>Самооброна Майдану вночі взяла під контроль/оборону урядовий квартал. Патрулюють
      задля уникнення провокацій. Силовиків справді вивели.</p>
      <p>Кияни народними дружинами патрулюють мікрорайони – від «тітушок». Це фантастично,
      просто немає слів…</p>
      <p>А ще продовжується чергування в аеропортах: не випускають олігархів і депутатів
      із країни.</p>
      <p>ЄвромайданSOS, здається, вперше за час революції написав, що ліків не потрібно.
      Мовляв, кияни забезпечили всі медичні пункти служби Майдану так, що вистачить
      надовго.</p>
      <p>Ще з важливого за сьогодні: студенти пікетували, а потім зайняли Міністерство
      освіти. Вимагали зустрічі з першим заступником міністра Євгеном Сулімою. Суліма на з’явився, але будівля зайнята.
      Вимога: відставка міністра, прийняття закону про освіту (здається, він
      повертає ЗНО) і покарання винних у побитті студентів 30 листопада.</p>
      <p>Українські біатлоністки взяли «золото». Коли вони змагалися, «доброзичливці»
      кричали їм у спину «упади» і «промахнись».</p>
      <p>«Червоний хрест» Угорщини провів флешмоб на підтримку волонтерки Майдану Олесі
      Жуковської – дівчини, яка була на Майдані з перших днів, потім після дводенного
      відпочинку вдома побачила, що робиться, і приїхала знову; 18 лютого її підстрелив
      снайпер – у шию. Всі боялися, що вона загине; але після важкої операції та
      підключення до апарату штучного дихання вона прийшла до тями. Медики кажуть, що
      життю її вже нічого не загрожує. Герой, герой, герой, як тисячі в ці дні… А флешмоб
      угорців полягав у тому, що вони вишикувались, утворивши її ім’я, і виклали фото у
      соцмережі з побажанням якомога швидшого одужання.</p>
      <p>По Україні масово падають пам’ятники Леніну. Сьогодні впало, здається шість, у
      тому числі у Дніпропетровську. За весь час Єврореволюції – близько 20.</p>
      <p>Голова управління СБУ у Хмельницькому, який взяв на себе розстріл людей біля
      будівлі, – втік літаком.</p>


    </article>
    <?php
    include($_SERVER['DOCUMENT_ROOT'].'/foot.html');
  ?>
