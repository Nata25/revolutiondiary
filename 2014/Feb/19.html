<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <section class="container">

    <figure class="left-bar">
      <?php
        echo '<img alt="' . $day_number . '" class="day-circle inner" src="../../images/nums/d' . $day_number . '.png" />';
      ?>
    </figure>

    <div class="text-container">
      <?php
        echo '<h2><span class="backuped">' . $day_number . '</span>' . $month . ', ' . $weekday . '</h2>';
      ?>
    <article>

      <?php echo "<h1>" . $title . "</h1>" ?>

      <p>08:00 Майдан протримався ніч. Люди: їх розстрілюють, а вони йдуть під кулі… А хтось
      пише на фб: а як приємно було Януковичу вірити, що на Майдані стоїть купка бомжів, які
      розбіжаться за першої ж можливості.</p>
      <p>КП на Житомирській трасі (який пробували захопити вчора вночі) знову під
      контролем ДАІ. Жорсткий шмон. Але люди познаходили об’їзди і активно пишуть про
      це.</p>
      <p>Дані по загиблих: 25.</p>
      <p>І 26 депутатів ПР полетіли з України чертерними рейсами. У Жулянах із вечора
      – потік лексусів і дамочок із собачками.</p>
      <p>Вночі «тітушки» вбили журналіста газети «Вести». «Тітушки»! «Вести»! Витягли з машини,
      побили і прострелили груди. У нього залишилився 4-річний син.</p>
      <p>10:20 КМДА уже знову перейшло під контроль активістів. Там обладнали медичний пункт (тяжкохворі в
      основному в Михайлівському соборі, а тут – гематоми, опіки та інше) і місця для
      сну й відпочинку.</p>
      <p>ДАІ очепило під’їзди до Майдану, перевіряють машини (нібито на предмет зброї).</p>
      <p>10:50 Зберегла собі з фейсбука:</p>
      <p>«Новини регіональних Євромайданів:</p>
      <ul class="list">
      <li>- у трьох галицьких облцентрах захопили майже усе, що можна: усі адміністрації,
      управління МВС та СБУ, суди.</li>
      <li>- у Луцьку підпалили офіси КПУ та ПР.</li>
      <li>- у Рівному захопили частину "Беркуту", у Львові - ВВ.</li>
      <li>- на Заході "відмовчалися" тільки Закарпаття та Буковина.</li>
      <li>- В Одесі, ІФ, Луцьку блокували ВВ та "Беркут". У Одесі та ІФ вони прорвалися.</li>
      <li>- на Сході - стихійні мітинги на підтримку майдану (Харків, Запоріжжя, Одеса…).</li>
      <li>- у Центрі ДАІ блокують виїзд із невеликих міст (Умань, зокрема).</li>
      <li>- у центрі сьогодні зранку організовуються штаби по відправці у Київ.</li>
      <li>Сьогодні з 10 будуть захоплювати ОДА в багатьох містах – у Луцьку зокрема. Також
      зранку  студентський страйк зокрема у Чернівцях і Ужгороді. В Полтаві закликають
      до загального страйку.»</li>
    </ul>
      <p>Міністр оборони Павло Лебедєв підтвердив, що на Київ їде десант із Дніпропетровська.
      Навіть сказав про причину: для підсилення охорони баз, де знаходиться зброя.
      Гарантій не застосування цього десанту до людей не дав; на пряме запитання: «так
      чи ні?» відповів: «Читайте закони і Конституцію».</p>
      <p>11:23 А Грушевського вже, виявляється, повністю зачищена. Барикад немає.</p>
      <p>11:39 Силовики пішли у наступ на Інститутській. Ввімкнули водомети.</p>
      <p>12:22 Під стеллою Незалежності – ВВ і «Беркут», від неї тягнуться також два
      кордони силовиків. Протестувальники трохи далі, на самому Майдані. Працюють
      водомети в бік людей.</p>
      <p>«Беркут», зачищаючи Будинок офіцерів, де був польовий госпіталь, поламав руки
      лікаркам-волонтеркам.</p>
      <p>У Дніпропетровську розгромили центральний офіс Партії Регіонів.</p>
      <p>В Сумах, Луцьку, Рівному штурмують адмінбудівлі, відділення прокуратури та МВС.</p>
      <p>Голова Єврокомісії Жозе Баррозу закликав уряди країн ЄС запровадити цільові санкції
      проти відповідальних за застосування сили проти Майдану.</p>
      <p>15:00 У шести областях штурмовані облради.</p>
      <p>Люди вже давно не кидають у силовиків ані камінців, ані коктейлів.</p>
      <p>Кияни, як мурахи, постійно тягнуть на Майдан їжу та медикаменти; це попри закрите
      метро і заблоковані під’їзди. Багато груп у соцмережах, які координують цей
      процес.</p>
      <p>Крові в лікарні здали стільки, що, медики кажуть, нам тепер навіть 9-бальний
      землетрус не страшний.</p>
      <p>Люди масово чергують у лікарнях, щоб звідти нікого не забирали у СІЗО (міліції
      дуже свербить із цього приводу).</p>
      <p>17:00 Вдень у Хмельницькому була спроба штурмувати будівлю СБУ, поранили жінку.
      Будівлю не взяли. Ввечері був іще один штурм.</p>
      <p>Українські гірнолижниці відмовилися продовжувати виступ на Олімпіаді в Сочі
      через «бандита-президента».</p>
      <p>18:00 Євромайданівці захопили Головпоштампт, консерваторію, а також будівлю
      Державної телерадіокомпанії. Але без руйнувань і мародерства: дверей не ламали,
      шибок не били. Дуже спокійно й цивілізовано. У ДТРК облаштовують Штаб
      національного спротиву, який раніше знаходився у Будинку профспілок.</p>
      <p>В Українському домі та Жовтневому палаці від учора «Беркут». В УД постраждали
      фонди Музею історії Києва: є уламки артефактів на сходах, двері вибиті ногами.
      Найпевніше, це справа рук силовиків, оскільки зафіксовано час нападу: цієї ночі.
      Також до музейників постійно піднімаються співробітники міліції –
      «нагадувати», що ті (музей?) підтримали Євромайдан. Принаймні так написала на
      фейсбуці одна зі співробітниць музею.</p>
      <p>А директорка Українського дому відмовляється передавати медикаменти в аптеки, а одяг – у
      соціальні служби (тобто те, що залишилося після відходу мітингувальників), тому що
      «це тепер її власність».</p>
      <p><b>СБУ оголосило про початок проведення АНТИТЕРОРИСТИЧНОЇ ОПЕРАЦІЇ ПО ВСІЙ УКРАЇНІ.</b>
      Тепер ми всі терористи, міліція може людей обшукувати, перевіряти їхні машини. У
      заяві, крім іншого, сказано, що «терористичні організації» «загрожують
      мільйонам українців». Тобто це подається як провокації групки людей (до речі, які
      в них мотиви, на думку СБУ?..) супроти самих українців. Чи то прямо, чи за
      посередництва атаки на владу, невідомо.</p>
      <p>Міністерство оборони оголосило, що в зв’язку з цією операцією можуть бути задіяні
      Збройні сили. Яка несподіванка.</p>
      <p>Під час штурму Майдану в одного з офіцерів зірвали шеврон МВС Росії. Речовий доказ
      продемонстрували на сцені Євромайдану.</p>
      <p>Влада перейшла до рук місцевих громад уже в дев’яти областях.</p>
      <p>А ще на деяких дорогах, що ведуть до Києва, люди самоорганізувалися зупиняти
      автобуси і перевіряти, чи нема в них «тітушок». Один такий автобус задавив людину,
      яка намагалась його зупинити. Кажуть, насмерть…</p>
      <p>00:14 О, несподівано: гарант зустрічався з трійцею опозиціонерів. Він досі не хоче чути нічого про
      відставку. Але нібито сказав про перемир’я. На завтра призначені чергові
      перемовини. І завтра ж – траур по загиблих.</p>
      <p>Має відбутися зустріч між главами урядів країн ЄС щодо санкцій проти
      українських урядовців.</p>
      <p>На Майдані пострілюють. Не так активно, як учора в цей самий час, але все
      одно… Трохи летять камінці в бік силовиків, трохи водомети.</p>
      <p>Юрій Луценко розповів у якомусь інтерв’ю, що, за його джерелами, силового розгону
      Майдану вчора не планувалося, то був змушений крок, і багато хто у Внутрішніх
      військах не хотіли штурму та саботували накази.</p>
      <p>Інша версія: коли Віктор Янукович оголошував про перемовини з опозицією о 23:00, то він був
      упевнений, що на той момент Майдан зачистять і він говоритиме з «трійцею» із
      позиції сили. Але не склалося… Тому він вирішив відтягти час, щоб зібратись із
      силами і закінчити розпочате, поки опозиція та Майдан тішутимуться його ідею про
      перемир’я.</p>
      <p>Тимчасом ДАІ блокує під’їзди до Майдану з боку ЦУМу. СБУ своєї заяви про
      «терористичну операцію» не відкликала. Віталій Захарченко
      розпорядився видати бійцям внутрішніх військ автомати Калашнікова. В’їзди
      на Київ блокуються далі. Також сьогодні гарант зробив деякі перестановки у вищих
      ешелонах – поставивши командувача військово-морських сил правити сухопутними, а
      «сухопутного» перевів на заступника голови якоїсь військової структури.
      Анатолій Гриценко (колишній міністр оборони) це інтерпретує так, що
      ця людина ніколи б не погодилася на застосування
      бійців Збройних сил у якості міліції – а саме цього хоче гарант, тому й провів
      перестановку.</p>
      <p>До речі, Володимир Сівкович сьогодні повернувся на посаду заступника голови РНБО.</p>
      <p>Словом, коли Янукович обіцяє мир – чекай біди…</p>
      <p>Оцінка ситуації Лесею Оробець: Янукович зрозумів, що він не може «розігнати
      майдан за 15 хвилин» (як хвалився хтось із очільників). І тому знову тягне час.
      «Перемир’я» йому потрібне лише для того, щоб мобілізувати додаткові сили,
      підтягти військову техніку тощо. Також за її 100% достовірною інформацією («я буду
      свідчити в суді») влада випустила з тюрем урок, озброїла їх і кидає на місто.</p>
      <p>Троєщина: погроми невідомими в масках, багато, скрізь.</p>
      <p>За підсумком дня, кілька депутатів ПР вийшли з фракції, дехто оголосив про такий
      намір.</p>
      <p>І вечірня інформація від Ольги Богомолець: «Інформація для чергових роздумів і
      висновків. Червоний Хрест Канади запропонував нам надіслати літак з гуманітарною допомогою,
      одягом, ліками і медпунктом. Для розмитнення в аеропорту було потрібно щоб вантаж
      прийняв і передав на потреби Майдану Украінський Червоний Хрест. Останній відмовився».</p>

    </article>
    <?php
    include($_SERVER['DOCUMENT_ROOT'].'/foot.html');
  ?>
