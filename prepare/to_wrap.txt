Інформацію щодо візиту Арбузова у Брюссель віце-президент Європарламенту (з Польщі) називає димовою завісою, щоб приспати пильність Майдану.
ВР знову заблокована, Кабмін також. Азаров зібрав якусь нараду в невідомому приміщенні і обговорює там із Семиноженком і компанією план “стабілізації ситуації в країні”. Кажуть, півгодини залякував арештами за захоплення адміністративних будівель, а потім почав щось казати про діалог.
ВР опозиція обіцяє відрити для роботи, коли президент підпише указ про відставку уряду. Арбузов десь заікнувся, що формування нового уряду можливе. І це не може не насторожувати.
Студенти пікетували МОН.
Півтори тисячі людей ходили підтримувати арештованих під час сутички 1 грудня хлопців – від Михайлівської площі до ізолятора, де вони ув’язнені. Був суд іще по двох “учасниках” (тих самих мирних людях) – відпустили.
Ось, до речі, перелік арештованих:
 - Сашко Остащенко, інженер, батько маленької дитини
- Микола Лазаревський, архітектор-дизайнер
- Юрій Болотов, друг Святослава Вакарчука, екс-директор гурту ОКЕАН ЕЛЬЗИ, батько двох дітей
- Валерій Гарагуц, відомий дніпропетровський журналіст і громадський діяч , засновник відомої у Дніпропетровську газети «ЛИЦА»
- Сергій Нужненко з міста Кіровоград, 31 рік
- Ярослав Притуленко
- Черевко Г.
- Загоровко, батько трьох дітей
А тимчасом “тітушок” розселяють ...у лікарні МВС та СБУ; через те звідти виписують усіх, хто може ходити.
Загальний настрій: усі зрозуміли, що боротьба буде довгою і болючою.
Анатолій Гриценко злив з невідомих джерел інформацію, що влада незабаром запустить на боротьбу з Майданом якісь бандформування, понад 20 000 чоловік.
На Майдані сформували громадянський загін із афганців та колишніх працівників спецслужб: з метою протистояти нападам і провокаціям. Вони виступили на Майдані й оголосили тотальну мобілізацію.
У Вроцлаві стадіон підсвітили кольорами українського прапору: солідарність. На вулицях – українські прапори поряд із польськими (на ліхтарях, наприклад).
Інну Богословську, яка вийшла з Партії Регіонів і зливає інфу про брудні методи роботи Януковича, невідомі облили зеленкою. Вона не перша. Захисника Юлії Тимошенко Власенка цього року обливали чотири рази.
Сині хакери зробили клон “Української правди” – тільки там новини всі “правильні”. І гугл знаходить цей сайт у верхньому рядку – там, де зазвичай світиться реклама. Ось одна з причин, чому сайт ламали днями... Утім, завдяки інформаційній роботі, на кінець дня із гуглу сайт зник, а за адресою не завантажується. Стільки роботи задарма пропало... )
