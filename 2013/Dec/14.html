<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="14" class="day-circle inner" src="../../images/nums/d14.png" />

    </figure>

    <div class="text-container">

      <h2><span class="backuped">14</span> ГРУДНЯ, субота</h2>

      <article>

      <?php echo "<h1>" . $title . "</h1>" ?>

  <p>Проплачений «альтернативний» мітинг ПР вийшов, кажуть, жалюгідним. Азаров знову
  розповідав про одностатеві шлюби. Організатори, втім, кажуть, що там зібралося 200
  тисяч людей. МВС скромніше: підрахували 60 тисяч. Але цікаво, що проходив цей
  захід на Європейській площі (до того ж відгородженій від Майдану), і коли там
  проходило перше Народне віче 24 листопада, то МВС називало цифру 20 тисяч – при
  тому, що був заповнений і Хрещатик, і частково Трьохсвятительська, і люди ще
  підходили…</p>
  <p>Постійно ходить інформація, що люди відмовилися йти на цей мітинг, попри погрози
  бути звільненими.</p>
  <p>Голова фракції ПР Єфремов оголошував, що цей мітинг буде безстроковим. А за кілька годин …вони
  розійшлися! Залишивши гори сміття та Арку Дружби народів &hellip;не в кондиції.
  Тому що біотуалетів їм не привезли, а на Майдан їх
  міліція не пускає – ані поїсти, ані «справить нужду». Речники партії поспішили
  виправитися і сказали, що мітинг не розійшовся, а просто переноситься в інше місце
  – в їхній «улюблений» вже Маріїнський парк. Але те, що велика частина людей
  справді поїхали додому після цього мітингку, правда.</p>
  <p>Журналісти спілкувалися з приїжджими. Деякі повторювали на камеру завчені
  фрази про те, що «ЄС вб’є наші заводи» або що «треба сідати за стіл
  переговорів». А були й такі, що щиро казали: «Чого приїхали? Так ми давно в цирку
  не були» :) ЗМІ помітили багато п’яних і тих, хто розпивав спиртні напої (на
  Євромайдані тимчасом – «сухий закон», усіх нетверезих чемно виводять); також є
  люди з гумовими кийками – одягнуті у штатське. Дехто з «мітингувальників» казав,
  що приїхали вони за наказом на два дні, суботу й неділю, але досі не знають, де
  ночуватимуть.</p>
  <p>Враження політолога Сергія Тарана просто з фейсбука: «Дуже шкода, що
  "безстроковий" мітинг звезених "фанатів" Януковича швидко закінчився. Могли би
  походити по Києву, поговорити з євромайданцівцями, можливо, щось би зрозуміли. Але
  організатори вирішили, що шлях "фанів" Януковича має пройти маршрутом
  "тітушок": регіон-автобус-вольєр-автобус-регіон. Таким маршрутом вони би хотіли
  щоби ходила вся країна. Підсумок такий: 1) Азаров забрехався про візи та
  одностатеві шлюби, чим спричинив черговий міжнародний конфуз. Саме про це, а не
  про підтримку Януковича напишуть світові ЗМІ 2) маловідомий нардеп волав допомоги
  у Путіна, чим спричинив напад колективної огиди у українців поза вольєром 3) ні про
  які обіцяних 200.000 тис прибічників регіоналів, навіть, близько не йшлося, що мало би
  породити питання у організаторів - куди пішли гроші? 4) провокацій ніхто не
  влаштовував, бо "бюджетники" самі не тямили на підтримку чого їх привезли у Київ.
  Залишилось питання – що це взагалі було і ДЛЯ ЧОГО це було потрібно ПР? Щоб
  показати різницю з сусіднім справжнім Майданом, де 24 години на добу - люди, ідеї,
  промови, музика, свобода?» (с)</p>
  <p>Знайшлися й такі, що зізналися: їх привезли сюди автобусами, пообіцяли дати великі
  гроші («аж» 1000 гривень) за провокації проти Євромайдану, але вони прийшли,
  подивились і відмовилися – роз’їхавшись за свій рахунок по домах. Багато хто
  каже, що приєдналися б до Євромайдану, бо теж ненавидять владу. (Господи, зробіть
  же це!! Не в Києві, так на місцях… Леся Оробець запостила зворушливу історію, як
  один із інтернет-провайдерів після 30 листопада відмовився обслуговувати контору
  «Беркуту», прямо пояснивши своє рішення відразою до їхніх дій; і вони не
  бояться… Аби так кожен на місцях…).</p>
  <p>Активісти Майдану (7000 осіб) ходили до Міноборони: попереджати застосування сили.</p>
  <p>У Київ приїхав впливовий сенатор США Джон МакКейн. Каже, резолюція по Україні
  (щодо санкцій чиновникам та урядовцям) уже готова і буде підтримана одноголосно
  за першим же голосуванням. Сьогодні МакКейн зустрівся з опозиціонерами.</p>
  <p>Генпрокуратура вручила підозру в організації розгону Майдану трьом особам (точно як
  учора сказав Янукович, тільки всі думали-гадали, кого ж він мав на увазі під тими
  «трьома»; не вгадали – главі КМДА Попову, заступнику голови РНБО (Клюєва)
  Сівковичу та керівнику київської міліції Коряку (який уже пробував подати у
  відставку). Попов на допиті «злив» Клюєва: сказав, що наказ
  про негайне встановлення ялинки віддавав секретар РНБО, а Коряк нібито тиснув на
  міліцію та «Беркут». Коряк, своєю чергою, сказав, що йому зателефонував міністр
  внутрішніх справ Захарченко і наказав виконувати всі накази заступника
  секретаря РНБО Сівковича. І нібито Сівкович і Попов на пару тиснули на київську
  міліцію, щоби та розігнала Майдан. Попов божиться, що з монітору, з якого він
  спостерігав за розгоном Майдану, насилля не було видно…</p>
  <p>Тимчасом Геннадій Москаль («Батьківщина») оприлюднив результати паралельного
  розслідування, за яким вина покладається цілковито на міністра Захарченка (який
  дав секретну телеграму, що є в розпорядженні Москаля), а також начальника
  управління громадської безпеки в Києві та його заступника – які безпосередньо
  віддавали наказ про розгін та інструктували «Беркут». Також сказав, що операцію
  цю готували заздалегідь, і «Беркуту» навіть роздали не гумові, а пластикові
  кийки, які заборонено використовувати міжнародними конвенціями. Ані Попов, ані
  Сівкович, ані Коряк керувати «Беркутом» (тим паче стягнутим з кількох регонів
  України) не мали юридичного і фактичного права.</p>
  <p>Також Москаль каже, що якщо Захарченка не буде притягнуто до відповідальності
  судами в Україні, то опозиція подасть на нього в міжнародний суд із прав людини у
  Гаазі. </p>
  <p>Янукович, властиво, спирається на висновки та підозри Пшонки (ГПУ), тож
  відсторонив сьогодні своїм указом цих трьох від виконання їхніх
  професійних обов’язків. Тепер Києвом керує «людина Клюєва».</p>


</article>
<?php
include($_SERVER['DOCUMENT_ROOT'].'/foot.html');
?>
