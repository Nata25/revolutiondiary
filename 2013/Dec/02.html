<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="02" class="day-circle inner" src="../../images/nums/d02.png" />

    </figure>

    <div class="text-container">

      <h2><span class="backuped">02</span> ГРУДНЯ, понеділок</h2>

      <article>

      <?php echo "<h1>" . $title . "</h1>" ?>

  <p>Ніч на Майдані пройшла спокійно, але була нервовою. Постійно повідомляли про те,
  що туди суне «Беркут» або ОМОН, з посиланням на надійній джерела (депутати УДАРу,
  наприклад). А вранці активісти, які чергували на Майдані, написали: дякуємо
  «анти-ЗМІ» за поширення дези, це нас іще більше згуртувало.</p>
  <p>О 08:00 люди пішли блокувати Кабмін, і знов з’явилась інформація, що до Маріїнського
  парку підтягується «Беркут», а до Києва сунуть внутрішні війська.</p>
  <p>Ширяться версії того, де зараз перебуває президент. Хтось каже, у Межигір’ї, але не факт. А ще офіційно
  його служба сказала, що він готується до офіційного візиту в Китай.</p>
  <p>А бульдозерок, яким учора таранили щити біля АП,
  вранці-раненько, як комунальники прибирали Банкову, завезли на подвір’я
  Адміністрації президента.</p>
  <p>Протягом дня з’явилося ще багато додаткових свідчень того, що
  провокатори замовлені Банковою. Вдень Маріїнським парком в одному
  напрямі промарширували спершу група «тітушок» (сотня-дві?), а потім – загін
  «Беркуту». Також на фото та відео з-під Адміністрації (вчорашній «штурм») уже
  знаходять тих, хто «показушно» бився з «Беркутом», а потім стояв у куточку і
  спокійно спостерігав за тим, що діється.</p>
  <p>Суди запанікували. Зранку масово відпускають активістів, яких позбирав під час
  зачисток «Беркут». Тобто справи проти хлопців і дівчат порушують, але суди
  позови не задовольняють.</p>
  <p>А ще вчора патріотичні хакери поклали сайти МВС, Кабміну та президента. З них
  найдовше висів останній.</p>
  <p>Донецька рада попросила Віктора Януковича ввести надзвичайний стан. Кримська влада
  звернулася до Владіміра Путіна з проханням увести в Україну російські війська. А на сайті
  Білого дому, крім багатьох інших українських петицій, є звернення до США з тим
  самим проханням: ввести свої війська, щоб «допомогти скинути владу». Петиція про
  допомогу в мирному скиданні влади там теж є, і вже набрала половину з потрібних
  голосів (за тиждень).</p>
  <p>Російське офіційне телебачення бреше про події в Україні. Вчора його журналіста
  оточили мітингувальники і кричали на камери (вимкнені, я так розумію): «Говори
  правду!» На що бідний журналіст отупіло мовчав і тільки на чиїсь слова
  «передайте Путіну, що він…» – огризнувся: «Что он? Он нас объединил!» Ну ось, а
  сьогодні «ОРТ» сказало, що «неофашисти зі Львова влаштували
  потасовку», що «Беркут» їм мужньо оборонявся і тільки його зусиллями вдалось
  уникнути ще більших жертв, а взагалі – в Україні, мовляв, уже громадянська війна, і
  навіть є загиблі.</p>
  <p>Втім, навіть у нас поширювали інформацію (але вона так і не підтвердилася), що одна
  з учасниць розгону Майдану померла у лікарні на другу добу. Ані імені, ані
  контактів дівчини джерело-інформатор не повідомило, пояснивши це страхом за
  родичів дівчини. На фоні багатьох інших залякувань – про ОМОН і танки, які сунуть
  сюди з Росії, про підготовку «нічного розгону» (з дуже надійних джерел!), про
  літаки з російськими спецрозділами… – це просто може бути ще однією такою
  страшилкою. А може й не бути.</p>
  <p>У країні страйк. Припинили роботу чотири столичні ринки, в тому числі
  Бесарабський.</p>
  <p>Водночас прем’єр сказав, що про надзвичайний стан не йдеться.</p>
  <p>У ВР провели погоджувальну раду, на якій опозиція виставила вимогу завтра
  поставити на голосування відставку уряду. Кажуть, перемовин не було: просто
  «виклад вимог» Яценюком, після чого він із соратниками грюкнув дверима і пішов
  на Майдан.</p>
  <p>А тимчасом Віктор Янукович записав інтерв’ю з журналістами (спершу думали, що це заява для медіа, а
  це є частиною процедури оголошення надзвичайного стану). І тепер він готується
  їхати в Китай – у нього там заплановано, як я вже писала, офіційний візит.</p>
  <p>Рада Європи виступила з заявою, що готові допомогти Україні врегулювати ситуацію
  шляхом перемовин. Заява, певна річ, адресована владі. Пізніше була інформація, що
  наш президент телефонував Жозе Баррозу, а Микола Азаров спілкувався з послами ЄС та США. Результат
  – Сергій Арбузов поїде знову домовлятися з Євросоюзом про нову угоду. </p>
  <p>Опозиція зустрілася з послами всіх країн-учасниць Євросоюзу. Кілька з них
  були й на Майдані.</p>
  <p>Міністерство внутрішніх справ стягують внутрішні війська до Києва. Інформація
  офіційна, але кажуть, що це запобіжний захід.</p>
  <p>У Будинку профспілок розташували Штаб національного спротиву. Все офіційно, за
  договорами оренди. Працівники будинку кажуть, що їх ніхто не змушував і не
  «захоплював», а начальство просто дало «добро» на розміщення цього штабу.
  Тітоньки, що працюють у харчовому відділі, навіть уночі варять їсти для
  «майданівців» – добровільно, і усміхаються на камеру.</p>

</article>
<?php
include($_SERVER['DOCUMENT_ROOT'].'/foot.html');
?>
