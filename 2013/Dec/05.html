<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="05" class="day-circle inner" src="../../images/nums/d05.png" />

    </figure>

    <div class="text-container">

      <h2><span class="backuped">05</span> ГРУДНЯ, четвер</h2>

      <article>

      <?php echo "<h1>" . $title . "</h1>" ?>

      <p>Нічого небезпечного не відбувається. Може, тому, що до нас прилетіли прем’єр-міністри країн
      ОБСЄ. Україна, виявляється, цього року головує в ОБСЄ, а сам захід був призначений
      уже давно. І тут трапився Майдан. Удень гості слухали Азарова і компанію (в нього вже
      нова версія: 30 листопада біля стелли незалежності були провокатори, і це вони били
      міліцію, а не навпаки), а ввечері – приходять на Майдан. Висловлюють підтримку.
      Журналісти роздають листівки з коротким адекватним описом наших подій
      англійською мовою: читайте. </p>
      <p>За кордоном нас підтримують. Днями передавали картинку з Грузії:
      депутати повдягали стрічки з кольорами українського прапору. А одна історія зворушила:
      прилетіли наші люди українським рейсом до Німеччини, а митники їм
      показують на віконечко ЄС, мовляв: «Проходьте, друзі-європейці».
      </p>
      <p>Тимчасом розмови про загалодження чогось-там під час нової поїздки у Брюссель
      потроху стихли. Арбузов годує незрозумілими заявами про «можливість
      переговорів», але опозиція висловилась чітко: поки не буде відставки Захарченка
      і покарання винних у злочинах проти демонстрантів, діалог із владою неможливий.</p>
      <p>А Янукович – досі в Китаї.</p>
      <p>Продовжується блокування адмінбудівель. Ті, хто ще вчора хотів пройти «на
      роботу» туди, сьогодні вже не йдуть. Є підозри, що урядовці пробираються на робочі
      місця через підземні ходи. Хоча в них достатньо локацій для здибанок…</p>
      <p>До КМДА зранку приходили судові пристави. Зачитали якесь рішення суду і почали
      вимагати звільнення будівлі. На що активісти їм відповіли, що робота членів Ради
      ніяк і нічим не блокується, чиновники, включно з Поповим, можуть хоч зараз прийти у
      свої кабінети (тільки вони цього чомусь не хочуть робити), а мітингувальники
      зайняли тільки комунальні приміщення: актову залу та інші площі, на яких
      перебувати може кожен киянин, бо це – власність міста. На що судові пристави
      розвернулись і пішли, навіть рішення не вручили нікому.</p>
      <p>Після того, як Майдан проспав суд над побитими 1 грудня, люди зробили висновки.
      Тепер люди цілеспрямовано йдуть під МВС, прокуратуру, суди й ізолятори – вимагати
      звільнення невинних. Фейсбуком ходять фото суддів, які засудили побитих до
      нестями хлопців до 2 місяців арешту з перспективою 5-8 років позбавлення волі
      – без свідчень, без доказів… скоро народ посунеться до них додому.</p>
      <p>Сергій Лещенко розкопав адреси нерухомості та інших активів наших чиновників
      (Азарова, наприклад) за кордоном. Починається громадянський терор.</p>
      <p>У ніч із середи на четвер група студентів мітингували під прокуратурою. Результат
      чи збіг, але: 1) порушено кримінальні справи за фактом зникнення людей 30 листопада
      – 1 грудня (там 15 чоловік не можуть знайти), 2) Корчинського викликано на допит у
      якості підозрюваного в організації сутичок 1 грудня (хоча все більше з’являється
      доказів того, що за всім цим стоїть Медведчук), 3) також на допит викликано
      Захарченка.</p>
      <p>Біля генпрокуратури розгортають табір для цілодобового чергування. Вимога –
      звільнення з-під варти невинно засуджених під час сутичок 1 грудня. (А взагалі такі
      жахи пишуть про цих хлопців… їх, непритомних, «Беркут» добивав ногами, у
      відділку швидку не викликали, хоча люди були без свідомості, і навіть на суді один
      – не бачить, другий – напівпритомний… Оце так країна).</p>
      <p>А ще рано-вранці прийшла інформація, що з-під Василькова, з якоїсь навчальної бази
      внутрішніх військ, мають виїхати автобуси з «Барсом». Активісти кинулися туди –
      реакція миттєва; заблокували виїзди, а «Барс» – увага! – не сильно й опирався.
      Видно, спеціального додаткового наказу не було (а не було, бо вони й так бояться
      публічності), а самі хлопці не схотіли особливо виборювати право їхати на
      виконання чергового гидкого завдання… Пізніше з'явилася
      детальніша інформація, що це, схоже, були загони внутрішніх військ (чоловік 700), чий
      командив божився, що вони не на Майдан їдуть, а на планову охорону
      адміністративних будівель. Проте люди тримають оборону.</p>
      <p>Тимчасом біля ВР продовжує стояти проплачений мітинг ПР. Платять 250 гривень. Люди
      стоять, скільки скажуть (погодинно), а коли закінчується «зміна», то багато хто
      йде …на Майдан кричати «Банду – геть!»</p>
      <p>А ще є інфа, що ПР купує за 400 гривень хлопчаків «для организации провокаций» на
      Майдані. Інфу зливають у фейсбук ті, кому пропонували, а вони не погодились.</p>
      <p>Ввечері з’явилась жахлива інформація: Андрія Дзиндзю – активіста «Дорожнього контролю», одного з координаторів
      Євромайдану, журналіста, який останні три роки публікував матеріали про злочини в
      МВС, – заарештували. Ні за що – просто «взяли» на вулиці, але шиють йому – увага!
      – угон грейдера, який 1 грудня атакував АП… Хоча Дзиндзя просто знімав цю «подію» на
      камеру. Затримали трьох активістів «Дорожнього контролю», двох відпустили), при
      цьому жорстоко побили, перевезли з одного ізолятора в інший – тому що за ними
      стежили соратники, приводили за собою пресу, депутатів… – а тепер пройшла
      інформація, що вночі його хочуть забити до смерті руками зеків; відпустити не
      можна – побої не буде на кого списати… Під ізолятором купа людей.</p>

</article>
<?php
include($_SERVER['DOCUMENT_ROOT'].'/foot.html');
?>
