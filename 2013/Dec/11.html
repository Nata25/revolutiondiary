<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="11" class="day-circle inner" src="../../images/nums/d11.png" />

    </figure>

    <div class="text-container">

      <h2><span class="backuped">11</span> ГРУДНЯ, середа</h2>

      <article>

      <?php echo "<h1>" . $title . "</h1>" ?>

    <p>Вранці після 9:00 «Беркут» відійшов і зняв очеплення з Майдану. Чому – невідомо,
    але люди сприймають це як перемогу. Особливо зважаючи на ранковий штурм КМДА.
    Почався біля 8:00 ранку – підвели автобуси з «Беркутом». Розбили голову нардепу
    від «Свободи». Але люди оточили автобуся з «Беркутом» щільним колом, а з вікон
    їх поливали холодною водою. Врешті-решт «Беркут» відступив.</p>
    <p>Вранці з’явилася відеозаява міністра внутрішніх справ Захарченка. Розповідав, що «ми
    спостерігаємо псування комунального майна», що надходять скарги громадян, які
    мешкають у центрі, так ніби їм заважають відпочивати, і через усі ці причини
    потрібно було розблокувати дороги; заперечив наміри силового розгону Майдану
    («ніхто не зазіхатиме на право громадян на мирний протест»), але ж «треба
    поважати права інших». Читав з екрану.</p>
    <p>Світова реакція на події миттєва.</p>
    <p>«Із огидою ставимося до подій, які відбулися цієї ночі в Україні», –
    держсекретар США Джон Керрі. Кетрін Ештон вдень прийшла на Майдан,
    зареєструвалась як волонтер і роздавала канапки. Її цитата (якомусь ЗМІ):
    «В умовах демократії
    не можно просто так узяти й розігнати мирну демонстрацію, прикрившись
    постановами суду». У Канаді зібрали Парламент –
    визначатися щодо санкцій Віктору Януковичу; також на екстренне засідання зібрався
    парламент Великої Британії. </p>
    <p>А от Держдума Росії також зібралася на екстренне засідання, проте засудила дії
    української опозиції.</p>
    <p>Барикади на Хрещатику почали відновлювати. Народ упертий. Причому тепер у
    хід іде не лише старий паркан, а й… мішки зі снігом! Іще пару днів тому, після
    першого великого снігопаду, люди жартували, що в «Єврореспубліці» сніг
    прибирають набагато ліпше, ніж в усьому Києві; для людей це і можливість
    зігрітися, і естетична установка. Окрім збирання снігу, люди також паличками
    вибивають лід і теж збирають його в мішки. А потім ці мішки йдуть на барикади. До
    вечора їх вибудували уже під 2 метри, а згори поливають водою – надійніше. Ніякий
    «Беркут» тут не пройде…</p>
    <p>Президент зустрівся із Кетрін Ештон; зустріч тривала понад 2 години; за словами
    Ештон, вони багато що обговорили з Януковичем і він багато що пообіцяв, але…
    Підсумок від неї: «Розмова була жорсткою, але реалістичною. Я переконана,
    після цієї розмови президент Янукович знає, що він має зробити». Питання – чи
    зробить.</p>
    <p>А ввечері президент виступив із коротким зверненням. Ніякої конкретики, а
    месседжі два: а) я, як президент, зроблю все для забезпечення порядку і прав бла-бла-бла,
    б) я закликаю всі сторони до діалогу (це після ночі-то!). Євген
    Сверстюк в інтерв’ю TVi назвав поведінку президента «інфантильними розмовами з
    народом».</p>
    <p>Прес-служба писала, що до Брюсселя поїхав з офіційним візитом Сергій Арбузов, але
    Єврокомісія цього не підтвердила. Натомість з екстреним візитом у Страсбург
    полетів Григорій Немиря – нардеп від «Батьківщини», який очолює комітет ВР з
    євроінтеграції. Повідомляється, що цей візит він здійснює за дорученням Юлії
    Тимошенко та Штабу національного спротиву.</p>
    <p>Два екс-президенти (Леонід Кравчук і Леонід Кучма) зустрілися з представниками влади (спікер
    Володимир Рибак, намісник Києва Олександр Попов, міністр юстиції Олена Лукаш, міністр охорони здоров’я
    Раїса Богаритьова, а також Петро Симоненко, Олександр Єфремов і Володимир Литвин), громадських організацій та
    церков (УПЦ-КП й УПЦ-РП) – у продовження «круглого столу». Бачила цитати – жах.
    Хтось (Олена Бондаренко, здається) казав, що «кілька тисяч людей не можуть
    впливати на долю всієї країни», Леонід Кравчук засуджував перекриття вулиць («хочуть
    мітингувати – будь ласка, але ж не можна заважати рухові транспорту»). Жодних
    натяків на справжній діалог. Віктор Ющенко йти на цей круглий стіл відмовився, оскільки
    на нього не прийшли представники опозиції; а опозиція, своєю чергою, нагадує, що
    будь-які перемовини з владою вона вестиме після виконання своїх перших вимог:
    звільнення невинних, відставка Віталія Захарченка і звільнення Києва від ВВ.</p>
    <p>До речі, проходив «круглий стіл» у холлі Палацу «Україна», а в самій залі в цей
    час відбувалися зйомки шоу «95 квартал».</p>
    <p>Експерт у студії «Громадського» пояснив: у Конституції написано, що ВВ не можуть
    використовуватися для обмеження свобод громадян. Вони навіть патрулювати місто
    не можуть – не те що бити людей. ВВ можна виводити на вулиці тільки для уникнення
    громадянського конфлікту під час надзвичайного стану. Це стосується «Беркуту»,
    «Барсу», «Гепарду», «Тигру» та інших спеціальних підрозділів ВВ. Міліція –
    може, ВВ не можуть.</p>
    <p>П’ятьох учасників заворушень 1 грудня Апеляційний суд «звільнив». Це для піару.
    Насправді двох звільнили, виписавши штраф (850 грн; але річ навіть не в грошах, а в
    тому, що їх таки визнали винними в організації заворушень, а вони свою провину
    визнали, і не без тиску, як кажуть адвокати, – і це без жодного доказу!), а решті
    просто змінили запобіжний засіб: замість 2 місяців а решту – відпустили під
    домашній арешт або особисте зобов’язання. І ще четверо залишаються під вартою
    – їхні справи Апеляційний суд розглядатиме завтра.</p>
    <p>Вдень «замінували» Центральний вокзал і два аеропорти. Потім розмінували, як
    годиться.</p>
    <p>Кіровоградський «Беркут» відмовився їхати на Київ. А курсанти МВС у центрі міста
    (кордон на розі Прорізної та Грушевського) поскидали щити і пішли додому.</p>
    <p>Захарченко ж ніби віддав наказ звільняти всіх тих ДАІшників, які пропускають до
    Майдану машини з їжею та речами. Папірця ніхто не бачив, але прецеденти були.</p>
    <p>Співробітники метрополітену підтримують Євромайдан, і тому деякі машиністи
    зважилися на неможливе: один із них розповів пасажирам про нічні події на Майдані
    і попросив усіх, хто може, виходити на станції «Театральна» та йти на Майдан.
    Також він сказав, що повідомлення про нібито замінування метро сфальсифіковані
    та пов’язані з подіями на Євромайдані. Цю людину зняли з рейсу і, можливо,
    звільнять.</p>
    <p>Багатотиражна польська газета «Fakt» вийшла українською мовою – на підтримку
    українців. А вчора в Польщі заговорили про потребу введення безвізового режиму
    для українців – як демонстрацію довіри та підтримки.</p>
    <p>ГПУ наїхала на канал «24», який докладно висвітлював події на
    Євромайдані. Вимагають імена журналістів та операторів, які готували новини 30
    листопада і 1 грудня. Гендиректора каналу викликають на допит. Викликали також
    журналіcтів.</p>
    <p>Ввечері 44 автомобілі здійснили пробіг на Межигір’я. Але їх не пустили: дорогу
    перегородило ДАІ, ще й показали ухвалу суду про заборону мітингів біля резиденції
    президента.</p>
    <p>А «в облогу» Межигір’я так і не взяли – хоча 48 годин після проголошення
    «ультиматуму» в неділю вже минуло.</p>
    <p>Знову повзуть чутки, що зноситимуть барикади навколо Майдану. Перекрили вулицю
    Лютеранську, 16 автобусів із «Беркутом» поїхало в бік Шовковичної. Були дані, що
    до Києва вже стягнуто всі можливі внутрішні війська. Але вночі я прочитала, що від
    метро «Житомирська» у напрямку «Нивок» і «Хрещатика» їхала колона з військовими
    машинами. Таке люди бачили з вікон. </p>


</article>
<?php
include($_SERVER['DOCUMENT_ROOT'].'/foot.html');
?>
