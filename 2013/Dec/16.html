<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="16" class="day-circle inner" src="../../images/nums/d16.png" />

    </figure>

    <div class="text-container">

      <h2><span class="backuped">16</span> ГРУДНЯ, понеділок</h2>

      <article>

      <?php echo "<h1>" . $title . "</h1>" ?>

      <p>Азаров зібрав ПР на якесь засідання; були дискусії. Тигипко проявил дерзость.
    Деякі депутати прямо сказали Азарову, що Майдан зібрався не через ЄС, а через те,
    що люди втомилися від поборів та корупційних судів. Але кінцева резолюція така, що
    вони мінятимуть склад Камбіну на 90%, і не тепер, а після Нового року. Опозиція це не
    приймає, бо це дешеві подачки.</p>
    <p>Підрахували результати виборів на проблемних округах. Левченко, який, за
    екзит-полами вигравав у 223 окрузі в Пилипишина 17%, програв! Із відривом
    відсотків у п’ять. Узагалі, кажуть, що фальсифікації були жахливими; експерти
    називають це репетицією виборів президента у 2015 році (якщо не зміниться до того
    часу законодавство). «Регіони» намалюють собі той результат, який захочуть. А
    головне: вони це зробили, коли в Києві стоїть Майдан. Чудова демонстрація того, в
    якому місці вони мали «європейські цінності» і «тиск суспільства» (хоча тиску
    як такого й не було – пікети під ОВК були дуже кволенькими – і річ не тільки в
    рядових людях, а й у політиках, які не змогли «розігрити» людей на цей похід).</p>
    <p>Загалом, якщо за результатами екзит-полів перемагало 4 опозиційні кандидати з
    п’яти, то після підрахунку в ВР від опозиції пройшов лише один депутат.</p>
    <p>Усі неофіційні підозри в розгоні Майдану 30 листопада падають на Клюєва.
    Неофіційні – бо в ГПУ його не викликають і офіційних підозр не висувають. Проте є
    протокол допиту Попова, в якому він називає Клюєва реальним замовником розгону,
    Сівкович – заступник – діяв з його згоди. Демонстрація не забаралися: Клюєв сам
    пішов до прокуратури («хоч мене не викликають, але я готовий прийти сам і
    відповісти на всі запитання»). Там його кілька годин
    допитували, після чого Пшонка ответственно заявіл, що Клюєв ні в чому не винний.</p>
    <p>Розмови про «незмінність євроінтеграційного курсу» і навіть нові візити
    Арбузова у Страсбург таки виявилися окозамилюванням. Сьогодні в Борисполі
    затримали (без пояснення причин – просто не пустили на літак) дипломата, який брав
    активну участь у підготовці Угоди про асоціацію, Василя Філіпчука. Він якраз мав
    летіти до Брюсселя на міжнародну конференцію, присвячену «українському
    питанню». На цій конференції він мав зустрітися зі Штефаном Фюле.</p>
    <p>А так – день минувся мирно. Люди справді не кидалися ні на які пікети, прижилися
    собі на майданній січі, чекають чогось… Чого? Страшно, але, можливо, має рацію
    Микола Рябчук, який сьогодні був у гостях у «Громадського ТБ»: «Влада, схоже,
    нарешті знайшла спосіб боротьби з Майданом: треба просто нічого не робити…». Так
    і є! Нагнітання обстановки, розмови про силовий сценарій та провокації хоч якось
    мобілізували людей, а тепер таке враження, що всі почали стоїчно готуватися до
    зустрічі Різдва на Майдані.</p>
    <p>Хоча ні, влада не зовсім байдикує. Використовує тактику точкових ударів, і це
    виглядає як іще одна репетиція – репетиція «пореволюційних» репресій, які
    неодмінно почнуться, якщо революція не досягне мети й не буде обіцяного
    «перезавантаження влади». А що сталося? Перше: Віталію Кличку суд заборонив
    пересуватися Києвом. І найцікавіше: виявляється, саме на виконання
    цієї заборони «Беркут» і робив спробу штурму Майдану в ніч з 10 на 11 грудня! Тобто
    ця постанова суду не тільки безглузда, але її ще сфабрикували заднім числом!</p>
    <p>Друге: КМДА звернулася в суд із вимогою «звільнити центральні вулиці міста і
    тротуари» від різних перешкод: маються на увазі намети, барикади тощо. Тиснуть,
    як можуть. Дивуюся, що вони раніше цього не заборонили.</p>

</article>
<?php
include($_SERVER['DOCUMENT_ROOT'].'/foot.html');
?>
