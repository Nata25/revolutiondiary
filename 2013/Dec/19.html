<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="19" class="day-circle inner" src="../../images/nums/d19.png" />

    </figure>

    <div class="text-container">

      <h2><span class="backuped">19</span> ГРУДНЯ, четвер</h2>

      <article>

      <?php echo "<h1>" . $title . "</h1>" ?>

      <p>На площі Лесі Українки встановили ще одну ялинку – справжню, з живих ялинкових
      гілок. Навісили ліхтариків, запросили святого Миколая її запалити. Це зробила Київська
      обладміністрація.</p>
      <p>Опозиція ввечері розблокувала ВР; перед тим депутати нарешті отримали на руки
      бюджет, але виявилося, що він жахливий, скорочує соціальні витрати і повністю
      вбиває оборонну галузь (коментар військових). Тому опозиція за бюджет голосувати
      відмовилася. Очевидно, бюджет цього року не приймуть (не прийняли ще навіть у
      першому читанні), бо навіть проголосували за постанову, яка дозволяє це робити
      наступного року.</p>
      <p>Разом із тим, Рада проголосувала закон про амністію учасників масових акцій, що
      відбувалися з 21 листопада до сьогодні. У законопроект були внесені поправки
      («регіони» хотіли, щоб у формулюванні були вказані не «учасники акцій», а
      «причетні до акцій»). Цим знялося питання про те, чи поширюється амністія на
      «беркутівців», які били людей, а також на високопосадовців, які віддавали накази
      про розгін Майдану: не поширюється. Утім, цей закон уже всі, хто можна, критикують:
      що він вибірковий, показовий і взагалі нічого не гарантує. Активістка Мая Москвич,
      яка носила перевернутий портрет Януковича і отримала за це сенсорний браслет на
      два місяці, – досі цей браслет носить. Журналіст «Дорожнього контролю» та
      співорганізатор «Автомобільного Євромайдану» Андрій Дзиндзя залишається за
      ґратами – йому, можливо, приш’ють перешкоджання діяльності ДАІ або щось інше.
      Тетяну Чорновол звинуваючують у проникненні в машину СБУ (в один із перших днів
      Майдану – активісти таким чином боролися з тим, що їх прослуховують). Водночас, не
      можна не погодитися, що цей закон – яка-не-яка перемога. Особливо якщо Янукович це
      підпише.</p>
      <p>Комуністи – сюрприз! – відкликали свої підписи з постанови про відставку уряду.
      Це тоді, коли до необхідної кількості підписів бракувало лише трьох.</p>
      <p>Іще один депутат ПР публічно оголосив про вихід з партії: це Володимир Мельниченко, чоловік
      Інни Богословської, «регіоналки», яка виступила проти згортання
      євроінтеграції вже з перших днів.</p>
      <p>Віктор Янукович і Владімір Путін, кожен на своєму ТБ і з перервою в кілька годин, дали інтерв’ю в
      прямому ефірі для ЗМІ. Про Євромайдан Янукович згадав через 1 годину 20 хвилин після
      початку заходу. Були п’ять телеканалів і три
      газети. Запитання беззубі. Мустафа Наєм оголосив, що подарує ящик шампанського
      тому журналісту (учаснику або учасниці цієї зустрічі з українським президентом), який запитає в
      гаранта, хто ж віддав наказ розігнати Майдан. Ініціативу Мустафи підтримали 26
      журналістів. Тобто щасливчик міг би виграти погреб шампанського… Але такого не
      знайшлося. Якась журналістка запитала в президента, що він подарував на Миколая
      своїм онукам (важливіших запитань у країні немає); сказав, що «щось просте, ми
      намагаємося їх не балувати»). Але ось що: одна журналістка (з «5 каналу») запитала,
      які висновки зробив Янукович із Майдану, «адже це сигнал для влади, який триває
      вже місяць». Янукович зробив суворе обличчя і сказав, що опозиція дуже поспішає з
      перевиборами («Дочекайтеся 2015 року»), а ще – що його обурює побиття міліції під
      Банковою («ціпками, покалічили»). Не було сказано про громадянські права та суто
      людське підґрунтя до цих протестів, про те, що люди вийшли в мирний спосіб
      захищати свою думку, свій вибір… Гарант усе подавав у такому світлі, ніби
      Євромайдан був зорганізований опозицією і тільки в інтересах опозиції. Також
      прозвучало, що Майдан – це якась така група людей, що «не поважає все
      суспільство». У цілому, з того, що він наговорив сказав, було зрозуміло, що він або не
      знає про масштаби протестів, або хоче зробити вигляд, що не знає. Так, мовляв, купка
      екстремістів із ціпками, якими керують нетерплячі недополітики.</p>
      <p>Були й курйози; наприклад, Янукович у довірительно-барському тоні розповів, що 1
      грудня він їхав машиною з дачі і слухав …групу «Фрістайл», яка співала «Не спеши
      ты нас хоронить». От і вони, каже, хай не
      поспішають: «Кто-то сильно поспешил». Щоправда, журналісти потім накопали, що така група останній раз
      виступала в буремну Вітіну молодість чи зрілість, роках у 1980-х, а пісню з таким
      рядочком співає гурт «Чайф». </p>
      <p>Або ще: «Если у меня, условно говоря, рейтинг будет [сміється] маленький, я не буду
      мешать стране». От і нам тут усім смішно…</p>
      <p>Також він злив Андрія Клюєва: прямо сказав, що він, президент, «запросив до себе» Клюєва і
      той йому «все пояснив» про причини розгону. Як Клюєв при цьому міг бути
      непричетним, ще одна тайна велика єсть.</p>
      <p>І найцікавіше (як на мене) з його промови: коли він говорив про «спроби повалення
      влади», то зауважив, між іншим, що він «уже через це проходив» і, мовляв, більше не
      хоче :) Здогадаймося з трьох разів, які саме події він мав на увазі.</p>
      <p>А от Путін в інтерв’ю журналістам говорив про Україну дуже довго і, поміж іншим,
      сказав, що допоміг Україні зі щирої братської любові. З подіями в Україні та
      Євромайданом, сказав Путін, ця угода ніяк не пов’язана.</p>
      <p>Також Путін між іншим зауважив, що обов’язок влади – розганяти мирні
      демонстрації, якщо вони виходять за рамки закону. І назвав «політиком №2» в
       Росії не прем’єра Дмітрія Мєдвєдєва, а Геннадія Зюганова.</p>
      <p>Президент Литви бойкотує Олімпіаду в Сочі через тиск Росії на Україну.</p>
      <p>Біля ВР стоїть «Антимайдан». Не такий масовий. Сьогодні колона звідти прийшла на
      Майдан – на честь свята Миколая заспівали гімн. Єдине, що змогло об’єднати два
      «майдани», і то ненадовго, – це Миколай…</p>

</article>
<?php
include($_SERVER['DOCUMENT_ROOT'].'/foot.html');
?>
