<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="03" class="day-circle inner" src="../../images/nums/d03.png" />

    </figure>

    <div class="text-container">

      <h2><span class="backuped">03</span> ГРУДНЯ, вівторок</h2>

      <article>

      <?php echo "<h1>" . $title . "</h1>" ?>

      <p>Сьогодні блокують Кабмін і ВР. Біля Кабміну більш-менш спокійно: ніхто з
      чиновників знову не зміг потрапити на роботу. А от біля ВР ще вночі встановили
      сцену і підтягли «Беркут» – готуються до «альтернативного» провладного
      мітингу.</p>
      <p>Що твориться з правляючою партією, не зовсім зрозуміло. З одного боку, є відставка
      Сергія Льовочкіна, з іншого – Віктор Янукович її не прийняв, і Льовочкін сказав, що залишиться на посаді
      «всупереч бажанню». Тобто схоже на фарс, аби зняти з себе якусь відповідальність.
      З одного боку, є трохи більше 20 неофіційних заяв про вихід із фракції ПР; Інна
      Богословська прогнозує, що на кінець тижня з фракції може вийти 22 чи 26 депутатів. З
      іншого – голова фракції Олександр Єфремов каже, що він не отримав жодної заяви про вихід
      із фракції. З одного боку, комітет,
      який очолює Давид Жванія (комітет Верховної Ради з питань державного
      будівництва), ухвалив Проект постанови про висловлення недовіри уряду. З другого
      – як завтра вони голосуватимуть, якщо голосів навіть з урахуванням усіх
      «тушкових» варіантів, які можуть перехилитися на бік опозиції, не вистачає для
      більшості?</p>
      <p>(…) Не проголосували вони за відставку. Не вистачило 40 голосів. При цьому майже всі
      «регіонали», які на фейсбуках і блогах «Української правди» «засуджували події 30 листопада»
      (розгін студентського Майдану), проголосували проти відставки уряду. Також
      повністю підтримали уряд олігархів наші доблесні комуністи, лідер яких Петро Симоненко
      у брифах казав, що «уряд Азарова заслуговує на відставку», а Арсенію Яценюку нібито
      обіцяв, що вся фракція проголосує «за». </p>
      <p>У відповідь на це Яценюк і друзі повели людей від Кабміну та Ради до АП:
      «вимагати від президента відставки уряду» та …президента. Тільки не врахували,
      мабуть, що сам президент полетів у Китай іще вранці.</p>
      <p>Ввечері блокування адмінбудівель зняли (робочий день закінчився), перейшли на
      Майдан. Там зібралося близько 10 тисяч людей.</p>
      <p>Самоорганізація на Майдані дивовижна. Люди вже освоїлися, грають у
      футбол, співають, байки травлять. Харчі, пиття є, одяг, медична допомога; кияни дуже
      допомагають.</p>
      <p>Сайт Камбіну повідомляє, що завтра у Брюссель поїде українська
      делегація – домовлятися про нові умови угоди з ЄС. «Тролі» в коментарях до цієї
      новини кажуть, що «перевіряли – в ЄС нічого не знають про цей візит». У той самий
      час інша делегація поїде до Росії. Новина, знову ж таки, не в тренді.</p>
      <p>В Україну для врегулювання конфлікту приїде секретар Ради Європи. А у
      четвер-п’ятнцю в нас, в Києві, пройде засідання ОБСЄ, на яку держсекретар США не
      приїде (хоча днями був у Молдові – зовсім поряд, тож це схоже на демонстрацію).</p>
      <p>Суди: оптимізм закінчився; дев’ятьох людей затримано за результатами сутичок 2
      грудня під АП; жоден із них абсолютно непричетний до цих сутичок, це просто ті,
      кого «Беркут» наздогнав на місці подій, звірськи побив, а потім заарештував (до
      речі, бити він не мав права за законом). І вже їх не госпіталізували – а ув’язнили.
      Здається, трьом хлопцям сьогодні винесли попередній вирок: заарештувати на 2
      місяці, поки будуть вивчатися матеріали справи, а обвинувачення таке, що можуть
      дати років 5 або 6.</p>
      <p>Прокуратура вимагає від університету Шевченка списків студентів, які «були
      відсутні на заняттях без поважних причин» у час страйку.</p>
      <p>Також порушують справи проти учасників автопробігу на Межигір’я.</p>

</article>
<?php
include($_SERVER['DOCUMENT_ROOT'].'/foot.html');
?>
