<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="08" class="day-circle inner" src="../../images/nums/d08.png" />

    </figure>

    <div class="text-container">

      <h2><span class="backuped">08</span> ГРУДНЯ, неділя</h2>

      <article>

      <?php echo "<h1>" . $title . "</h1>" ?>

      <p>Віче на Майдані зібрало ще більше людей, ніж минулої неділі. За різними оцінками –
    від 500 тисяч до мільйона (МВС на 11:00 – за годину до офіційного початку Віче –
    нарахували аж 15 тисяч…). Бачила відео з вершини «йолкі» – просто
    тьма народу, камера обертається навколо осі – і жодного вільного від людей
    місця… Пізніше (наступного дня) з’явилась інформація, що сателітний супутник,
    який легко «рахує» людей, дав дані про 2 млн 400 тис. людей на Майдані. </p>
    <p>Метро забите, люди постійно підтягуються. Оголосили «Петицію 5/12», резолюцію
    Майдану – вимогу до лідерів опозиції, а також звернення Юлії Тимошенко, яке
    зачитала її донька. Тимошенко
    пропонує «негайно, на Майдані»: створювати альтернативні органи самоврядування,
    альтернативну армію, яка вестиме перемовини з військами України щодо переходу на
    бік народу, і альтернативну дипломатичну раду, яка працюватиме з західними
    лідерами, щоб усі злочини влади були афішовані, розслідувані та за них було
    покарано винних.</p>
    <p>Реальні вимоги врешті озвучили як «ультиматум Януковичу»: 48 годин на відставку
    Азарова і його уряду, разом із міністром внутрішніх справ Захарченком, а також на
    звільнення політв’язнів. Інакше – блокують Межигір’я.</p>
    <p>Крім того, колона майданівців (на чолі з депутатом і журналістом Андрієм
    Шевченком та комендантом наметового містечка й депутатом Андрієм Парубієм) пішли
    в напрямі до Маріїнського парку, де ПР проводила альтернативний мітинг. Ті самі
    тарифи (близько 200 гривень), чоловік зібрали кільканадцять тисяч. Причому їх –
    «ПР-мітингувальників» – знову оточила міліція, щоб ніхто до них не дібрався.
    Близько 13:00 в них мітинг офіційно завершився і люди почали розходитися. Але колона
    з Майдану перекрила їм дорогу, в результаті утворився «затор» на розі вулиць
    Грушевського та Інститутської, розділений двома кордонами – «Беркут» із щитами
    (стоїть спинами до учасників «голубого» мітингу, дуже щільно) та міліція (стоять
    також спинами до «голубих», обличчям до «майданівців». Між кордонами – метрів
    десять, туди пускають журналістів і випадкових людей. Євромайдан має,
    виявляється, дружину (в оранжевих касках), які стежать за порядком серед своїх, а
    головне – відстежують провокаторів. «Наш» табір вів перегукування з «їхнім».
    Журналісти «Громадського», що
    пройшли у «їхній» табір, намагалися взяти інтерв’ю в людей, які там стоять – але
    люди тікають або ховають обличчя, говорити ніхто не хоче, а якщо й говорять – то
    два слова… нічого по суті. Також звернули увагу на велику кількість сміття: після
    2 годин провладного мітингу в Маріїнському парку цього сміття більше, ніж за весь
    час на Майдані.</p>
    <p>До перемовин підключися Тарас Чорновіл. Розмовляє з
    прихильниками ПР, стоячи на машині «Батьківщини», і вмовляє їх зрозуміти, що
    «Янукович нас у 2004 обманув – коли обіцяв європейське майбутнє і навіть Ющенка
    критикував за те, що той поступився національними інтересами на користь Росії».
    Вибачався перед «нашими», що стоятиме до них спиною: «Але ті люди мене ліпше
    знають, і я думаю, що мені є що їм сказати».</p>
    <p>Епізод: у штаб опозиції прийшла бабця, простягла кілька купюр «допомоги
    Майдану» і гордо сказала: «Це я на мітингу в Маріїнському парку для вас
    заробила!»</p>
    <p>Колона з Майдану заблокувала урядовий квартал, уже зараз. Встановлюють намети.</p>
    <p>Сама колона, до речі, розбита на сотні, в кожної сотні – командир. Історія знову
    відгукується…</p>
    <p>Біля Кабміну повісили чорно-червоний прапор.</p>
    <p>Пікетувальникам під Генпрокураторую зачитали рішення суду про заборону мирних
    зібрань.</p>
    <p>СБУ порушило кримінальну справу про захоплення державної влади. Що це достеменно
    означає, поки що невідомо.</p>
    <p>Повалили пам’ятник Леніну біля Бесарабської площі. Хлопці у масках. Люди їм
    скандували «Молодці!» Міліція не втручалася. «Свобода» взяла на себе
    відповідальність. Влада прореагувала миттєво (набагато швидше, ніж на
    розгін Майдану): і Медведчук, і Добкін, і Попов, і Азаров, і інші персонажі.
    Буквально протягом півгодини – і вже Добкін оголосив, що збирає кошти на новий
    пам’ятник. Порушили справу за статтею «масові заворушення».</p>
    <p>Є й позитивні реакції: майже весь мій фейсбук завалений аплодисментами на цю тему;
    але, скажімо, голова МЗС Польщі Радислав Сікорський, з одного боку, сказав, що
    «особисто радий» тому, що ще в одній європейській країні немає пам’ятника цьому
    тирану, а потім додав: «Утім, з історії ми знаємо, що такі моменти ейфорії часом
    дорого обходяться в майбутньому».</p>
    <p>У цілому день пройшов ніби без очікуваних провокацій. Навіть зловили
    одного «тітушку», який провокував «Беркут» біля АП. Він пройшов кордон
    активістів, дійшов до оточення з беркутівців і почав їх штовхати і навіть бити
    кулаками в шоломи. Його активісти одразу затримали, скрутили. Тут підійшло
    «Громадське ТВ» і всі подальші події знімало на камеру. Чоловік поводився
    спокійно, показав посвідчення – виявився капітаном міліції та співробітником
    УДО. Журналіст «Громадського» стверджував, що при цьому хлопцеві також була
    табельна зброя, але він її передав своїм двом співучасникам, які втекли. Дозвіл на
    носіння зброї залишився при ньому. Ім’я: Іван Літвак. Пояснювати причини своєї
    поведінки відмовився. Його спершу хотіли відвести на Майдан для «пояснень», але
    потім вирішили відвести до відділку. Відвели. І коли його забрали, то незабаром
    міліціянт відділку почав говорити, що Літваку терміново потрібна «швидка», бо
    його «сильно побили», «одяг у крові» і так далі. Журналіст «Громадського»
    сказав, що, можливо, у вас досі на бабіни звук пишуть, але затримання і доправлення
    чоловіка транслювалися в інтернет. Наступного дня з’явились підозри, що
    ця людина дуже схожа на водія трактора, який таранив загрожу АП 1 грудня. Довго
    порівнювали фото та скріншоти з відео: схожий, але не він.</p>
    <p>Живий ланцюг навколо адмінбудівель укріплюється. Виставлені барикади, стоять
    намети. Чекають нічного штурму. Пахне запровадженням надзвичайного стану. Навіть
    «Батьківщина» оприлюднила заяву (оголосили її на Майдані) про те, що їм нібито
    став достеменно відомий зміст переговорів Януковича з Путіним і що «умовою
    надання фінансової допомоги режиму Януковича Кремль висунув "наведення порядку в
    Україні"». Яценюк закликав усіх у разі введення НС виходити на Майдан захищати свої
    конституційні права, бо такий крок (НС) остаточно позбавляє владу легітимності.</p>
    <p>На залізничному вокзалі «Беркут» і міліція ввечері почали виловлювати людей із
    символікою Євромайдану, б’ють їх кийками.</p>
    <p>Із Василькова готуються до виїзду військові, яких там люди тримали цілодобово вже
    кілька днів.</p>
    <p>Тимчасом Генеральний секретар ООН зателефонував сьогодні Януковичу: застеріг
      проти застосування сили та наголосив, що треба владнати
    конфлікт мирним шляхом. Янукович йому нібито пообіцяв «розпочати консультації».
    З ким і про що – історія замовчує.</p>
    <p>Президент Європарламенту Мартін Шульц написав у твіттері: «Сподіваюсь, Янукович
    припинить влаштовувати власні зимові ігри та почне дослухатися до повноважних
    голосів з Майдану».</p>
    <p>Президент Німеччини оголосив про бойкот Олімпіади у Сочі. На знак проти
    політичних репресій (до Євромайдану це прямого стосунку начебто не має). Сам
    не поїде. тільки спортсмени.</p>
    <p>Фермери Донеччини передали на Майдан тонну м’яса та овочів.</p>
    <p>І насамкінець про погоду. Телеканал «Россия» зробив сюжет про останні події в
    Україні. При цьому вони змонтували все так, що повністю перебрехали хронологію
    подій. Спершу показали провокації (хоч вони їх так не називають) під АП 1 грудня, а
    потім – розповіли про розгін Майдану 30 листопада (!). Цікаво, ракурс зйомки такий,
    що зняти це могли тільки з вікна Адміністрації президента. Оператору, щоб туди
    потрапити, треба би було прорвати колони «Беркуту» або… його туди просто
    привели.</p>
    <p>А ще той самий хлопець, який днями прорвався у прямий «5 каналу» (СПб), цього разу
    підкараулив журналіста під час прямого включення у програму «Вести 24».
    Росіянина оточлили люди і протягом усього часу його вєщанія скандували: «Правду!
    Правду!», а хлопець-ініціатор вручив йому «Оскар за брехню» (справді схожу на статуетку
    Оскара) і передав: «Ми любим Россию, но против того, как вы освещаете наши
    новости». Журналіст, перекрикуючи натовп, кілька разів говорив на камеру, що його
    змушують «говорити про Майдан лише позитивне» («лише позитивне» – на фоні скандувань
    «правду!»).</p>

</article>
<?php
include($_SERVER['DOCUMENT_ROOT'].'/foot.html');
?>
