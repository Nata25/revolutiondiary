<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="17" class="day-circle inner" src="../../images/nums/d17.png" />

    </figure>

    <div class="text-container">

      <h2><span class="backuped">17</span> ГРУДНЯ, вівторок</h2>

      <article>

      <?php echo "<h1>" . $title . "</h1>" ?>

      <p>Віктор Янукович поїхав у Москву. На порядку денному нема (і не було) жодних угод про
      Митний союз, а є натомість від 10 до 18 (за різними джерелами) документів, які
      стосуються всього на світі, навіть спільних (із Росією!) заходів із відзначення
      200-ліття з дня народження Тараса Шевченка. Експерти, втім, кажуть, що головна мета поїздки – це
      отримати від Владіміра Путіна якийсь транш, «стабілізаційний фонд» для збанкрутілого
      режиму, який сподівається протриматися до 2015 року. І також кажуть, що відкрито
      Янукович ніяких угод про МС не підписуватиме, але він може підписати якісь угоди
      економічного змісту, в яких латентно будуть вказані зобов’язання України перед
      Росією.</p>
      <p>Чоловік двісті активістів вийшли на Бориспільську трасу – з прапорами ЄС –
      нагадати Януковичу, чого йому в жодному разі не можна робити у Москві.</p>
      <p>Також триває пікет під ГПУ. Окремий похід відбувся до квартири Клюєва:
      демонстранти принесли йому клітку зі словами: «Звіра – до клітки».</p>
      <p>Про місцеві вибори – мовчать. Тільки Андрій Шевченко сумно написав у твітері, що
      «вибори програли не тільки політики, а й громада». На що йому резонно зауважили в
      коментарях, що політики взагалі жодним чином не скористалися Майданом, щоб
      запобігти фальсифікаціям. Загальна інтонація така, що битва програна, тема
      закрита. Хоча, безумовно, вони робитимуть стандартний пакет дій: невизання
      виборів дійсними, суди тощо. </p>
      <p>Засідання ВР, на якому мали розглядати відставку уряду, бюджет 2014 та закон
      президента про амністію, протривало 5 хвилин – опозиція заблокувала трибуну,
      спікер Володимир Рибак спікерував із зали. Віталій Кличко сказав пізніше, що опозиція
      розблокує трибуну для прийняття бюджету (хоча голосування по бюджету мало
      відбутися 19 грудня): «Хай вони цей злочинний бюджет приймуть і потім за нього
      відповідають». Але сьогодні так нічого і не вийшло: вечірнє засідання теж тривало
      лічені хвилини.</p>
      <p>На 18:00 опозиція зібрала чергове віче на Майдані – за підсумками поїздки
      Віктора Януковича у Москву. Під вечір стало відомо, що у Москві Янукович нічого явного не
      підписав (хоча справді обговорювали план спільного святкування 200-ліття Шевченка
      – Путін просто, слідом за Януковичем, сказав, що Шевченко «об’єднує наші народи», о-о-о&hellip;).
      А от 15 млрд Україна від Путіна отримала – у державних цінних
      паперах з Фонду державного добробуту Росії. І також знижка за газ на третину. Що
      натомість продав Путіну Янукович, наразі невідомо. Опозиція охрестила це
      «здачею України в ломбард»: їхня версія, що Янукович отримав ці блага у формі
      кредиту (до речі, за більшою відсотковою ставкою, ніж давав би МВФ, до того ж в МВФ
      умови хоч і жорсткі, але прозорі) і під заставу державного майна. Також Арсеній Яценюк
      оголосив, що нехай тепер уряд знижує ціни на 30% – слідом за знижкою на газ.
      </p>
      <p>Також на вечірньому Віче Яценюк хвалився, що їм для голосування за відставку
      уряду бракує лише дев’яти голосів. Можливо, тому вони й самі тягнуть із
      розблокуванням ВР.</p>
      <p>А Віталій Кличко сказав, що «викликає Януковича на ринг». Явно почав президентську
      кампанію.</p>
      <p>Львівська облрада забрала у міськради свої ж делеговані їй раніше
     повноваження – а в міськраді головує хтось із «януковичів».</p>

</article>
<?php
include($_SERVER['DOCUMENT_ROOT'].'/foot.html');
?>
