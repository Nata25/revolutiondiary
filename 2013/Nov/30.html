<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="30" class="day-circle inner" src="../../images/nums/d30.png" />

    </figure>

    <div class="text-container">

      <h2><span class="backuped">30</span> ЛИСТОПАДА, субота</h2>

      <article>

      <?php echo "<h1>" . $title . "</h1>" ?>

      <p>Завершується страшний день. Про такі дні кажуть: «Ми сьогодні прокинулися в іншій
      країні». І це реально так. Це крутіше за 2004-й. Бо в 2004-му ми лягали спати у страху, а
      прокидалися – та все ніби ок. А тут інше. Приходить те, чого не очікуєш і що
      суперечить будь-якому здоровому глузду (про мораль узагалі не йдеться). </p>
      <p>О четвертій ранку, з 29 на 30 листопада десь 1500 «беркутівців» кинули на Майдан. На
      Майдані спали люди, чоловік 300. В основному студенти. Їх розігнали дико і з кров’ю.
      Били кийками, трощили голови. Непритомних дівчат тягли по асфальту. Гамлесили
      ногами людей, які вже лежали і не чинили опору. Наздоганяли «утікачів» у
      вуличках, що примикають до Майдану, і добивали їх там. Дівчата на стеллі
      незалежності співали гімн, хлопці їх захищали та питались у «Беркутівців», як
      вони можуть уникнути конфлікту. А ті – мовчок, а потім биття.</p>
      <p>Такого в нас не було з часів незалежності (а раніше я просто не пам’ятаю).
      Портніков у прямому ефірі опозиційного російського телеканалу «Дождь» сказав
      приблизно так: «На відміну від Росії, ми ще ніколи не бачили, як б’ють наших дітей.
      Нам треба оправитися від цього шоку».</p>
      <p>35 активістів затримали, 7 з них госпіталізували. Поранені люди заховалися у
      Михайлівському монастирі. «Беркут» туди також підкотився під ранок, але люди їх
      не пустили, і вони зникли. На площі почав збиратися мітинг.</p>
      <p>Паралелі дві: «нічні Крути» і «Десятинна церква, або Середньовіччя
      повертається» (руїни Десятинної – неподалік від собору, і там у ХІ, здається,
      столітті, під час татарської навали теж люди ховалися).</p>
      <p>Я все це читала, слухала і ридала.</p>
      <p>Потім пішли «офіційній версії». Спершу сказали, що це київські комунальні служби
      звернулися до МВС, бо їм, бачте, треба було «розчистити місце» під йолку та каток.
      Святковий. Розчистити – себто, у прямому сенсі. Попри весь ідіотизм версії, її,
      наче попки, повторили і МВС-ні начальники (а озвучила – прес-секретар столичної
      міліції Ольга Білик), і один із головних депутатів-регіоналів Михайло Чечетов.
      Водночас свідки подій б’ють фактами: кажуть, що
      комунальній техніці люди не перешкоджали, навіть якийсь паркан допомогли
      відсунути, коли до них під’їхала якась машина комунальних служб.</p>
      <p>Утім, доволі швидко вилізла інформація, що у розгоні Майдану брали участь
      «беркутівці» майже з усіх регіонів України (окрім трьох західних; були навіть
      чутки, що це взагалі російський спецназ, але то вже точно мячня: наближені до МВС
      опозиціонери повпізнавали багатьох «героїв» на відеозаписах). А начальник
      київського МВС (чи хто там віддавав наказ – за першою версією, «про йолку»)
      просто за своїми повноваженнями не може приганяти в Київ «Беркут» із Криму,
      Миколаєва та Дніпропетровська.</p>
      <p>А от Львівський «беркут» відмовився їхати у Київ бити людей.</p>
      <p>Цікавіше стало від обіду й особливо під вечір. З’явилась інформація, що глава
      президентської адміністрації Сергій Льовочкін (який на цій посаді 4 роки, з часу
      обрання Януковича президентом, себто 100% «своя» людина) подає у відставку на знак
      незгоди із розгоном Майдану. У процесі складання мандату ПР також деякі інші
      помітні політики: Давид Жванія (колишній «помаранчевий», розумний чоловік – як
      його занесло у ПР?..), Олександр Мельник (?), Інна Богословська (багато хто подумав,
      що це просто хакери зламали її блог на УП – наскільки відверті
      речі вона там написала), ще хтось. Пізніше з’явилась, утім, інфа, що Льовочкін
      просто мав свій план дискредитації Майдану – що ніби це <span class="emphasized">він</span> педалював через
      різних підставних «громадських активістів» вимогу зробити Майдан не-політичним
      (розуміючи, що це призведе до повільної та природної смерті будь-який рух опору). І
      він майже домогся свого: на Майдані співали пісні, танцювали, політиків гнали зі
      сцени і навіть не приймали їхню апаратуру. Але (це все ще досі версія) комусь
      знадобився інший сценарій розвитку подій, і Льовочкіна це не вдовольнило.</p>
      <p>Минуло кілька годин після інформації про відставку Льовочкіна, як озвалися наші
      мужі: прем’єр і президент. Увага: вони в один голос (кожен через свої
      інтернет-джерела: перший через фб, другий – через власний сайт) сказав, що «ми
      здесь ні прі чьом» і «ми осуждаєм». Фарс. Янукович навіть пообіцяв дати
      доручення Генпрокуратурі провести розслідування, «хто винен у побитті мирних
      громадян». При цьому (знову увага): міністра МВС Захарченка з посади не звільнено,
      а переведено було на місце Льовочкіна. Також пішли чутки, що саме Льовчкіна хочуть
      зробити цапом відбувайлом. Він – зручна кандидатура, бо подав у відставку сам. Але
      й не це важливо. Важливий месседж: «Це все міліція вчинила, ми – ні до чого!»
      Політологи, почувши це, зраділи: «О, так це ж деморалізує міліцію, і вона буде з
      народом!» Мовляв, їм же віддавали накази, а тепер президент їх підставляє… Я теж
      трішки пораділа, навіть уявила, яким мирним і безхмарним буде завтрашній Майдан
      (чи радше вже Площа), а потім зрозуміла, що це, скоріш за все, черговий блеф: вони
      просто мусять говорити такі речі публічно, але при цьому ніхто ніяких
      розслідувань проводити не буде, і в МВС про це знають.</p>
      <p>Реакції з-за кордону: США, ЄС, шок, розпач, критика (але поки що без жодної
      конкретики). Вчора вони тиснули цій туші руку, а сьогодні він змусив їх облитися
      холодним потом від самої думки, що вони могли б підписати з ним якусь угоду і, не
      приведи Боже, дати грошей… Утім, усі вже й так знають, що не могли вони нічого…</p>
      <p>Фонд «Відродження» згорнув проекти.</p>
      <p>Омбудсмен Лутковська сказала «ай-ай-ай» через 12 годин після розгону Майдану.
      Вона раптом теж вирішила озватися і сказати, що «сила, застосована до людей, була
      надмірною». Ліпше пізно, ніж ніколи.</p>
      <p>Ввечері на Михайлівській площі зібралися тисячі людей. Машини сигналять на знак
      підтримки. Біля собору працюють волонтери – збирають кошти, їжу, напої для
      поранених. Атмосфера заряджена: немає агресії, але немає й романтики та
      легковажності. Люди розуміють, що їм оголосили війну. <span class="emphasized">Били їхніх дітей і друзів</span>.</p>
      <p>Ну, і ще це був день дуже тривожної інсайдерської інформації: що внутрішні війська
      Київської області приведені у бойову готовність, що лікарні отримали вказівки
      «бути готовими прийняти» людей зі значними пошкодженнями і травмами; що в
      автобуси з мітингувальниками, які відправляються зі Льова, не беруть жінок, –
      кажуть, буде силовий сценарій; що на Київ полетіли два літаки з ОМОНом. Словом, усе
      дуже напружено, ніхто не знає, що буде.</p>
      <p>А з «Борисполя» масово вилітають чартери. Кажуть, сім’ї чинуш виїжджають.</p>


</article>
<?php
include($_SERVER['DOCUMENT_ROOT'].'/foot.html');
?>
