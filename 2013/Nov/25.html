<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="25" class="day-circle inner" src="/images/nums/d25.png" />

    </figure>

    <div class="text-container">

      <h2><span class="backuped">25</span> ЛИСТОПАДА, понеділок</h2>

      <article>

        <?php echo "<h1>" . $title . "</h1>" ?>

      <p>Гаряче. Зранку нас вітали добрі новини: вночі «Беркут» намагався знести наметове
      містечко на Майдані. Через «підготовку до Нового року», там хочуть робити ковзанку,
      добудовувати новорічну ялинку (яку після <a href="https://www.youtube.com/watch?v=VdRH8wzTcNU"
      target="_blank">Януковичевого конфузу</a> інакше, ніж «йолкою»,
      ніхто не називає), але люди не далися. Силовики вичікували, що опір буде менший.
      Бійки. Коменданту містечка, нардепу Андрію Парубію зламали кілька пальців.</p>
      <p>На Майдані люди стоять без партійної символіки. Це альтернатива Європейській
      площі, де політична риторика явно виразніша.</p>
      <p>Увечері до Європейської площі спустилося чоловік 100 спецпідроздільців, була
      жорстка бійка, із сльозогінним газом і шашками. Перед тим мітингувальники
      (точніше, група, очолена Тетяною Чорновол) зламала машину СБУ, в якій була
      апаратура для прослуховування – шпигували за «Євромайданом». Ну, і імперія
      спробувала нанести удар у відповідь.</p>
      <p>Світова преса вибухає новинами про Україну, Штефан Фюле (єврокомісар з питань розширення
      і політики сусідства) вже говорить, що «двері для України відчинені», з різних
      джерел доносяться натяки на те, що Віктор Янукович навіть попри розпорядження уряду може
      ще все у Вільнюсі підписати. Нас люблять і чекають, навіть незважаючи на вибіркове
      законодавство, корупцію, Юлію Тимошенко у в’язниці та безліч інших негараздів у
      внутрішній політиці й економіці.</p>
      <p>Віктор Янукович тимчасом опублікував якесь незрозуміле звернення до народу, де не
      сказав нічого конкретного, окрім як: а) я знаю, що Євромайдан існує, б) все буде
      Донбас (що конкретно буде – не сказав, у тому числі не дав нікому зрозуміти, чи
      буде він прислухатися до громадської думки, в) «я вас люблю, як батько синів»
      (OMG), і г) «відповіді на всі запитання» від дасть у «розгорнутому інтерв’ю
      журналістам». Колись, згодом.</p>
      <p>Офіційні російські телеканали вибухають конспіралогічними матеріалами. Велкам
      ту юесесар. Мітинги проплачені, і проплачують їх у такому-то фонді, який
      знаходиться по такій-то адресі у посольстві США. Я не жартую – телеканал «Россия
      1» саме так і сказали, а на доказ «проплаченості» мітингів навели уривок
      синхрону одного з його учасників. Хлопець там справді каже, що прийшов за гроші, от
      тільки один нюанс: цей синхрон записав наш, український телеканал («24», і він
      потім цю ситуацію гнівно коментував у своєму твіттері, але кого це в Росії вже
      цікавить?) на  &hellip;«провладному» мітингу. Тобто високодуховні (на противагу
      «садомітам із Європи») російські журналісти златали матеріал на коліні, грубо
      вирвали з контексту чиюсь фразу і взагалі перебрехали, звідки і хто цю фразу
      говорить. І нічого, не червоніють.</p>
      <p>А тимчасом місцеві піарники знайшли інший хід: вони зрозуміли, що цю революцію
      робить інтернет, і зібрали хакерів атакувати «Українську правду» (сайт висів
      кілька днів, фейсбук рятував), блоги й акаунти політиків, у тому числі Віталія Кличка та
      Юрія Луценка, а також поширювати неправдиву інформацію через фейсбук. Наприклад, що на
      Майдан ідуть танки або якісь загони – і «справжні» євромайданівці просили всіх
      не займатися перепостом будь-якого подібного негативу, навіть у праведних цілях.
      Або ще – опублікували десь реквізити банківського рахунку, на який нібито можна
      перераховувати кошти для допомоги Майдану. Добре, що люди, перш ніж займатися
      такими перерахунками, телефонували у «Штаб» і питали, чи ця інфа правдива.
      Виявляється, ні, ніякого рахунку ніхто не відкривав, і все це справа у ліпшому
      випадку шахраїв.</p>

    </article>

<?php
  include($_SERVER['DOCUMENT_ROOT'].'/foot.html');
?>
