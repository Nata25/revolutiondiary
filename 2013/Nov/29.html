<?php
$custom_heading = '';
include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="22" class="day-circle inner" src="../../images/nums/d29.png" />

    </figure>

    <div class="text-container">

      <h2><span class="backuped">29</span> ЛИСТОПАДА, п’ятниця</h2>

      <article>

      <?php echo "<h1>" . $title . "</h1>" ?>

  <p>Дива не сталося, угоди Янукович не підписав.</p>
  <p>Зустрічався на Самміті з президентом Литви, перебивав її, розказуючи, як він один
  на один бореться з Росією, і ніхто йому не допоможе. З Анґелою Меркель також
  зустрічався, після чого вона сказала, що «Янукович не чує аргументів».
  Європейські політики в один голос кажуть, що справа не в Росії і ні в якихось там
  економічних ризиках, справа – у президенті України, який особисто не хоче ніякої
  угоди і ніякої Європи.</p>
  <p>За фактом: українська делегація до останнього вела перемовини, представиники
  Євросоюзу запропонували «нашим» іще два варіанти угоди. Обидві передбачають
  надання економічних гарантій (те, що Азаров називає «компенсацією») після
  підписання Угоди. При цьому за одним із варіантів Угоди ЄС заплющує очі на те, що
  Тимошенко залишається у в’язниці (а це була одна з основних їхніх вимог). Але наш
  гарант хоче деньгі вперьод, тому він на жодну з пропозицій не погодився. В
  результаті на закритті Самміту він сидів у крайньому куточку, навіть далі, ніж
  міністр закордонних справ Білорусі (вже такого диктатора, як Лукашенко, годі
  шукати, а «наш» і того переплюнув). Учора ходила інформація, що аби якось
  «згладити» неприємний осад, у Вільнюсі підпишуть угоду про спільний авіційний
  простір між Україною та країнами ЄС. Ну, і цього теж не підписали. </p>
  <p>За кілька годин до того, як з’явилась остаточна новина про НЕпідписання
  Угоди, Мустафа Наєм спілкувався із Арбузовим (друга людина в уряді після Азарова).
  І той йому каже: шанси на підписання – 100%.</p>
  <p>Вчора: Азаров в інтерв’ю журналістам оголосив, що «90% людей, які стоять на
    Майдані, підтримують рішення уряду».</p>
  <p>[Пишу вдень] Майдан стоїть, в основному студенти. Сьогодні о 18:00 оголошують нову
  ходу. Також уже вже є повідомлення від організаторів Євромайдану, що
  остання (і, можна тільки сподіватися, наймасштабніша) акція пройде 1 грудня, після
  чого майдан розійдеться до січня.</p>
  <p>Тимчасом у Києві в Маріїнському парку – натовп найнятих «хлопчиків до биття», або
  «тітушок». Вони вже зробили напад на
  журналіста «Громадського ТБ» – на фейсбуці фотка з його побитим обличчям. Що
  буде ввечері, страшно уявити. Кажуть, автобусів їхало штук сто.</p>
  <p>Прокинулись економісти: і в нас, і «там». Почали нарешті хто коментувати, а хто
  аналізувати незалежно цифри, які надав Азаров – мовляв, «Асоціація коштуватиме
  нам 160 млрд євро». Це такий український спосіб вимагати «на модернізацію
  економіки» (тобто у свої золоті унітази). Підтягнулися «економісти» з НАН (треба
  ж людям об’яснить нарешті, а то й справді цифри з’явилися ніби зі стелі).
  Прокоментували, як саме отримано було цю цифру, і журналісти й експерти просто
  поповзли під стіл. Виявляється, там у формулу закладено розмір відкату!! Прямо
  його так не названо, але деякі цифри, взяті просто зі стелі, дуже нагадують саме про
  «українську відкатну систему». Також там є багато інших незрозумілих речей:
  цифри явно писалися на коліні, аби залатати дірки в аргументації прєм'єра і дужче
  налякати народ. Не вийшло. Єврокомісар Фюле теж прокоментував (під час виступу на
  закритті, це, до свого сорому, чули всі): це нечувана сума, нічого схожого не
  було в жодній зі слов’янських країн, які співпрацюють із Єврозоюзом.</p>
  <p>Залучити Росію – а чому не Корея? (Баррозу).</p>
  <p>У «Могилянці» – позапланова перевірка від Державної інспекції навчальних
  закладів. Що шукають – невідомо; чому – зрозуміло й без коментарів&hellip; Згодом
  президент НаУКМА Сергий Квіт написав про результат: вони отримали на руки акт перевірки, що стосувався в
  основному організації навчального процесу. Квіт каже, що порушень не виявлено.
  Бо й справді, писали у фейсбуці днями про підслухану розмову студентів. Дівчина
  каже хлопцю: «я тобі конспекти принесла», – тобто вони стоять на Майдані
  почергово, одні вчаться, інші – страйкують, потім міняються місцями.</p>
  <p>Ввечері (після 16:00) міліція заблокувала мітингувальників – оточила їх живим
  колом. Хтось кидає димові шашки. Опозиція говорить, що Майдан розженуть силою.
  Люди на фейсбуці пишуть, що «бачили беркутівців» або «донецькі автобуси», що
  їдуть у Київ; ходить попередження про провокації. «Тітушок» з українською
  символікою та металевими трубами почали фіксувати на камери ще вдень
  (тоді ж вони побили журналіста «Громадського», а потім закидали камінням
  знімальну групу «5 каналу»). Страшно подумати, що робитиметься вночі. До речі, я не
  записала, але чи то 22-го, чи 23-го, в один із перших днів Майдану, коли була перша
  спроба розігнати його та прибрати намети, на Майдані Незалежності на деякий час
  вирубили світло. Потім, щоправда, ввімкнули. Все обійшлося. Чомусь.</p>
  <p>Просто зараз (17:20) дивлюся онлайн-трансляцію: дуже багато міліціантів, перекрили
  підступи до Хрещатика з обох сторін, тож по вулиці відновлено рух.
  Мітингувальники стоять біля стелли (мало) та з протилежного боку, де намети
  (багато). Очевидці дописують, що ситуація дуже нервова.</p>
  <p>Паралельно на Європейській площі проходив зігнаний мітинг від «регіоналів».
  Кажуть, «Беркут» нагнали, щоб розділити два зібрання і вони не побилися. Також
  були чутки, що дехто з учасників проплаченого «регіонального» мітингу потім пішов
  на «Євромайдан».</p>
  <p>Петиція за санкції проти Януковича і членів
  уряду (замороження рахунків та недопуск їх на територію США та ЄС) уже набрала
  бажаних 100 тисяч. Менш ніж за тиждень із відведених 30 днів.</p>


</article>
<?php
include($_SERVER['DOCUMENT_ROOT'].'/foot.html');
?>
