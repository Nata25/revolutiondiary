<?php
  $title = "27 листопада 2013";
  include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="27" class="day-circle inner" src="/Pics/nums/d27.png" />

    </figure>

    <div class="text-container">

      <h2>ЛИСТОПАДА, середа</h2>

      <p>Наприкінці дня страйкують студенти уже 12 вишів.</p>

      <p>Майдан стоїть. Там багато музики і мало політиків. Або принаймні
        політики вже не демонструють себе так нав’язливо, як раніше. Ввечері
        студентська демонстрація пішла до Адміністрації президента, скандували,
        вимагали підписати Угоду. Пройшла інформація, що буде заява-відповідь
        від Януковича. Яка честь.  </p>

      <p>Майдан робить свою справу. У Європі побачили, що український народ і
        українська влада – це дві великі різниці. Далі йде power play.
        Янукович розпинається в інтерв’ю черговим медіа, що він і
        «майдан» – «однодумці» (свят-свят...) і що він теж хоче в Європу,
        тільки ... ну, проблеми в нас, бачте, хлопці, я ж для вас стараюся...
        І водночас десь заявляє, що в разі порушення закону «силовиків
        вистачить, щоб приборкати непокорних.</p>

      <p>Європа теж пильно стежить. Європарламент оприлюднив заяву: якщо
        українська влада підніме руку на протестувальників («застосує силу
        проти мирних демонстрантів на Європейській площі»), у неї будуть
        проблеми (санкції). Також прозвучали прозорі натяки на те, що кредитів
        від МВФ і взагалі будь-якої допомоги сподіватися тепер Україні не доведеться.</p>

      <p>До речі, щодо санкцій. Вчора на сайті Білого дому з’явилася петиція за
        те, щоб заморозити Януковичу та членам уряду їхні американські рахунки
        та заборонити їм в’їзд у США. Тобто прохання про персональні санкції.
        Усе серйозно й офіційно; сказано, що якщо за місяць цю петицію підпише
        100 тисяч людей, то Адміністрація Обами буде змушена її розглянути.
        Так-от перший підпис було поставлено 26 листопада; мій підпис
        (сьогодні вранці) був десь у межах п’ятої тисячі, а тепер (під вечір
        цього ж дня) ця петиція назбирала уже понад 40 000 підписів. За два дні! </p>

      <p>Ще з міжнародних коментарів: Кваснєвський десь визнав, що ЄС справді
        не дуже сильний у питаннях геополітичної безпеки: мовляв, Україні треба
        було надати сильніші економічні гарантії і «не зациклюватися на питанні
        Тимошенко». Анґела Меркель сказала те саме, але чіткіше: ЄС має захистити
        Україну від Росії, що хоче її затягти у «Таможенний союз» і взагалі
        залишити у зоні свого впливу.
      </p>

      <p>Водночас є коментарі й різкіші. Особливо відзначаються британці: «The Times»,
        «The Guardian»; американці також не церемоняться. Англомовні ЗМІ прямо
        пишуть, що Європі Україна не потрібна, що це «європейський кошмар» (багатонаселена
         країна з амбітними і спраглими до Європи людьми), що є аналогії з
         Туреччиною (якій також не дають членство), що Україна очевидно хитається
         між двома таборами – Європа і Росія – і кому потрібен такий геморой у себе
         в хаті, в Євросоюзі (це мій вільний переказ) і що взагалі проект розширення
         єврозони взагалі себе вичерпав. А посол Великої Британії сказав, що
         наведені Азаровим цифри про «втрати» України через асоціацію з ЄС його
         не переконали і взагалі йому не зрозумілі (хто би дивувався... ці цифри
         не зрозумілі навіть самому Азарову), і що він не бачить причин для ЄС
         «платити за небажання України модернізувати свою економіку». Строго, чітко,
         правду врізав. А що, не так?.. Хіба не зрозуміло, в чию би кишеню пішла –
         не приведи Боже, таки виплачена ЄС – «компенсація» Україні?.. Якийсь
         блогер писав, що за час правління ПР з нашого бюджету було вимито
         навіть більшу суму, аніж Азаров підрахував отих самих «втрат»...
      </p>
      <p>
        Тимчасом наші можновладці продовжують сипати версіями, хто ж «винен» у зриві
        Угоди. Наприклад, Азаров висунув нове офіційне правдиве роз’яснення: мовляв,
        напередодні підписання угоди (тобто от просто щойно, несподівано для всіх
        і підступно, за тиждень до Вільнюсу) в нашій країні склалася така, ну така,
        ну аж така «несприятлива економічна ситуація», що Угоду підписувати було
        просто неможливо. А те, що він живе у паралельному світі, прем’єр
        підтвердив таким підсумком: мовляв, інші європейські країни «таку позицію
        України прийняли» (!) і «офіційно заявили про можливість підписати Угоду про асоціацію
        в майбутньому». Проти другого не попреш, але ж контекст зовсім інший!..
        Про можливість підписання в майбутньому справді кажуть, але саме в контексті
        того, що відмова уряду України зробити це зараз є очевидною помилкою і
        суперечить прагненням людей. Тобто це знак того, що ЄС прийняв позицію
        народу України, а не позицію уряду...
      </p>

      <p>Тимошенко надіслала кудись листа, у якому попросила ЄС у разі, якщо
        український уряд усе-таки зголоситься на підписання Угоди, робити це, не
        чекаючи на її звільнення.
      </p>

      <p>Паралельну історію виклав на «Українській Правді» Сергій Лещенко. Дослідив
        трохи документів і розповів, що 22 листопада Януковичу, виявляється,
        телефонував віце-президент США. Про це на сайті прєзідєнта нічого не сказано
        (хоча такі дзвінки – взагалі-то подія), і зрозуміло, чому саме: за інформацією
        Білого дому, Джо Байден «висловив занепокоєння» тією кашою, яку заварив
        український уряд 21 листопада. А 22-го була підтверджена інформація,
        що державний секретар Джон Керрі не приїде у Київ на зустріч міністрів
        закордонних справ ОБСЄ, що була запланована на початок грудня. Свиня в
        тому, що про намір приїхати Керрі оголошував сам наприкінці жовтня – коли
        між ним і Януковичем зав’язалося ніжне листування. Янукович передав Керрі
        якогось обкуреного листа, єдиний зміст якого полягав у тому, що він,
        Вікторфедорович, є дуже релігійною людиною, яка вболіває за свій народ.
        Лист безглуздий, без жодної конкретики – як фактичної, так і мисленнєвої;
        Керрі відповів формально і дипломатично: ще раз попросив звільнити Тимошенко,
        привітав наміри України рухатись у Європу і пообіцяв, що відвідає зустріч ОБСЄ.
        Далі треба цитувати:
      </p>

      <p>
        «Я планую взяти участь у грудневій зустрічі міністрів країн ОБСЄ в Києві.
        Маю сподівання, що, внаслідок ваших дій, особливо в частині звільнення Тимошенко та
        успішного проведення саміту в Вільнюсі, протягом мого візиту ми зможемо
        перезапустити Комісію з питань стратегічного партнерства на рівні міністрів.
        Передбачаючи позитивний підсумок саміту у Вільнюсі, я би також хотів зустрітися
        з Вами та з’ясувати в деталях, як ми можемо посилити нашу двосторонню взаємодію»,
        - зазначив держсекретар.
      </p>

      <p>
        Шедевр. А потім сталося, що сталося, і майже через місяць пройшла інфа, що
        нікуди Керрі не поїде. Збіг?..
      </p>

      <p>
        Настрій. Народ готується до війни. Оргкомітет (чи як їх називати)
        Євромайдану опублікували вже план дій на 28 листопада – 2 грудня, на
        випадок найгіршого сценарію (поки що найбільш вірогідного).
        Напередодні самміту у Вільнюсі до Києва мають з’їхатися люди. Буде
        велика хода. Якщо угоди не підписують – блокується уряд, а потім і
        приватні резиденції наших царьків. Пахне скиданням влади. Ух.
      </p>

      <p>
        Тимчасом
        пройшла інформація, що ДАІ вже зупинило 15 автобусів із людьми, що їхали
        зі Львова до Києва. І не пускає – без причин, але ж ти спробуй щось
        доведи...
      </p>

      <p>
        Але взагалі Львів – це наше все. Мер Садовий від самого початку
        підтримав студентів – звільнив їх офіційно від відвідування занять (а
        Табачник, міністросвіти, плавно натякає тимчасом в якомусь інтерв’ю, що
        студенти-страйкарі можуть залишитися без стипендії). І демонстрації у
        Львові були круті від першого ж дня, і Михальчишина з його політичною
        маячнею прогнали зі сцени саме у Львові; та й навіть оце:
      </p>

      <p>
        Сьогодні там, у Львові пройшла дуже мила мініатюрна демонстрація
        батьків (в основному мам) – за Європу. Смисл був у тому, щоб зробити
        окрему ходу і не йти у натовп, але щоб і «обтяженим дітьми» людям дати
        можливість висловити свою громадянську позицію.
      </p>

      <p>
        Ну, і про братів наших менших. У «Борисполі» знайшли сумку з
        радіоативним умістом, яка прибула з Росії. Відкрити її не можуть.
      </p>

      <p>
        Публічні члени УДАРу позакривали свої акаунти на фб та у твіттері
        – через атаку хакерів. Також хакерники продовжують валити незалежні
        інтернет-видання; найбільше дісталося «Цензор.net», яким просто знищили
        весь архів матеріалів.
      </p>

      <p>
        Тобто війна двостороння, і це вже реально не жарти...
      </p>

<?php
  include($_SERVER['DOCUMENT_ROOT'].'/foot.html');
?>
