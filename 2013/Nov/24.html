<?php
  $title = "24 листопада 2013";
  include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img alt="24" class="day-circle inner" src="/Pics/nums/d24.png" />

    </figure>

    <div class="text-container">

      <h2><span class="backuped">24</span> ЛИСТОПАДА, неділя</h2>

      <p>На Віче зійшлося безліч народу. Такого розмаху навряд чи хтось очікував.
        Люди зібралися у парку Шевченка, потім пішли на Європейську площу.
        На самій площі зібралося врешті десь 100 тисяч. Я потрапила туди вже
        після відкриття мітингу, години після 13:00 (а почалося все о 12:00).
        Рухалася від Михайлівської, куди «регіони» позволили своїх людей
        (до тисячі, мені здається) на «альтернативний» мітинг. Люди проплачені:
        про це писали у соцмережах і напередодні, і після. Грала зросійщена
        українська попса і виступали, як я потім дізналася з новин (добре, що не очно,
        а то би мене знудило просто на вулиці), політики – Єлена Бондаренко,
        Міхаїл Чечетов та інші захисники націанальних інтересов.
        Багато людей на цьому мітингу
        (як потім розповіли журналісти) взагалі не уявляло, за що і чому вони
        «стоять». А деякі прямо так і сказали: «За Европу. Штобы мы былы в Евросоюзе.
        Погано інструктували молодьож.</p>

      <p>На Європейській площі була сама, не більше години. Вражена кількістю народу.
        Від Майдану Незалежності до Європейської площі – один великий та потужний
        потік людей. У зворотній бік теж, але менше. На самій площі пробитися
        до місця, де би можна було побачити хоча б екран (про сцену мовчу), неможливо.
        Почула уривки виступу дочки Тимошенко, Мустафу Наєма, Юрія Луценка та
        Віталія Портнікова. Пішла звідти на виступі Олега Тягнибока
        (ВО “Свобода” – і це вже стає тенденцією :).  </p>

      <p>Дуже приємна атмосфера. Люди різні: і молодь, і середнього віку, і
        навіть дідусі та бабці з ковінькою. Бачила також мам із дітьми у візочках
        і тат із дітьми на шиї, – небагато таких, але були. Багато прапорів – в
        основному партійна символіка.</p>

      <p>Російський телеканал «Дождь» взяв в один день два інтерв’ю у Потнікова:
        перед початком Віче та після. Перше на тему: «Чи зберуться люди?», друге
         – «ЩО ЦЕ БУЛО??» Приємно бачити, що росіяни нами захоплюються – навіть
         якщо це «наші» росіяни (канал опозиційний, ведучий – колишній ентевешник
         Павєл Лобков). Також там був коментар Євгенія Кисельова, який на той
         момент перебував уже у Вільнюсі. Він сказав, що «такого ніхто не очікував»
         – а він, мовляв, спілкується тут із різними політиками та експертами,
         і те, що показав Київ, було абсолютною несподіванкою для всіх.</p>

      <p>Також увечері люди на Майдані почали ставити наметові містечка –
        незважаючи на заборону суду.</p>

      <p>Альтернативні «майдани» відбулись і в інших містах. Навіть у Криму,
        де співали «Червону калину» (гімн УПА, і це не стьоб). У Львові взагалі
        було класно: там на сцену прорвався «свободівець» Михайлишин, але його
        освистали – не хотіли, щоб політики втручались у їхній страйк.
        У відповідь він назвав студентів (із яких усе й почалось у Львові!)
        «сопляками, які хочуть зробити революцію». Після цього він іще не
        пускав на сцену інших виступаючих і сам не хотів іти. Йому скандували
        «ганьба». Громадянське суспільство в нас.
      </p>


<?php
  include($_SERVER['DOCUMENT_ROOT'].'/foot.html');
?>
