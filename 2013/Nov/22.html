<?php
  include($_SERVER['DOCUMENT_ROOT'].'/head.html');
?>

  <!-- DIARY NOTES -->

  <div class="container">

    <figure class="left-bar">

      <img class="day-circle inner" src="../../Pics/nums/d22.png" />

    </figure>

    <div class="text-container">

      <h2>ЛИСТОПАДА, п’ятниця</h2>

      <p>Рано-ранісінько УП повідомила, що суд (якийсь) заборонив мітингувальникам
      на Майдані ставити намети. Тобто збиратися можна, а намети – зась. Що вже є
       верхом цинізму: погода власне почалася дощова (хоч і не холодна), а з
       наступного тижня (себто з тижня, якийсь власне почався) обіцяли мало не
       мокрий сніг і нічні заморозки. Чим міг мотивувати цю заборону наш
       найбільш справедливий суд – можна тільки здогадуватися. </p>
       <p>Майдан стоїть. Правоохоронці десь були, але не чіпали нікого. До півдня
       знову назбиралося чимало людей, хоча цифр уже не пам’ятаю. Був мітинг.
       До мене доходили лише відгуки. Єдине, що ввечері, повертаючись із Подолу,
       з вікопомної тепер для мене зустрічі (Президент Асоціації випускників
       НаУКМА зголосився підтримати проект із онлайн-освіти і сказав, що допоможе
       прорахувати бюджет і знайти спонсорів... – це так, для уявлення, в якому
       антуражі я сприймала перші дні “революції”), я вирішила, що треба-таки
       вийти на Майдан – хоч подивитися, що там.</p>
       <p>Те, що я побачила, мене не дуже вразило. Людей було небагато – не думаю,
       що була тисяча, хоча... Атмосфера так собі: трохи сумнувато, піднесення
       відчувається (порівняно з “майданом” 2004), доволі примітивні виступи політиків
       і “розважальних” гостей. Я послухала Гриценка, дівчину, що ініціювала
       “зберемо для Януковича ручки, щоб підписав угоду у Вільнюсі”, а на виступі
       Ірини Фаріон пішла звідти. По дорозі додому мої “євроінтеграційні” настрої
       зазнали додаткового нищівного удару: метро переповнене людьми, які цілком
       очевидно мають абсолютно фіолетові почуття стосовно того, “Україна – це
       Європа?” чи ні. А в маршрутці від метро додому я взагалі надивилась на
       п’яних удризг хлопців, один із яких називав свою колишню дружину (я так
       зрозуміла) “дурой”, що виглядало особливо комічно у виконанні такого
       інтелектуала, як він. Приїхала додому скептична.</p>
       <p>Удень Азаров виступав у парламенті з поясненнями, скаржився на якісь
       економічні втрати від співпраці із ЄС – доброго ранку!), опозіонери
       хотіли зажадати його відставки, але жаданням усе й закінчилося. </p>


 <?php
   include($_SERVER['DOCUMENT_ROOT'].'/foot.html');
 ?>
