<?php
$custom_heading = 'Про сайт | Дати. Дні. Нотатки з Революції';
$custom_description = 'Загальна інформація про сайт';
include($_SERVER['DOCUMENT_ROOT'].'/head.html');
?>

  <!-- DIARY NOTES -->
  <section class="container">

    <!--container -->
    <!-- <div class="left-bar"></div> -->
    <div class="single-text-container">

      <details>

          <summary>
            FAQs
          </summary>

          <p><span class="colored">Що це за тексти?</span>
          Персональний щоденник.</p>

          <p><span class="colored">Хто є автором записів?</span>
          Спостерігачка, частково учасниця. Не належить до політичних партій,
          не представляє чиїхось інтересів, окрім власних, не перебуває у топ-100 блогерів України.</p>

          <p><span class="colored">Скільки всього записів на сайті та як їх шукати?</span>
          119 – по одному на кожну дату, починаючи з 21 листопада 2013 і закінчуючи
        21 березня 2014. Шукайте, використовуючи календар або хмару тегів.</p>

          <p><span class="colored">Чому кінцева дата – саме 21 березня? Записів більше немає?</span>
          Є, але мені здалося, що саме з підписанням Угоди завершився один логічний етап
          у цій історії.</p>

          <p><span class="colored">Чому на сайті немає фото та відео з місця подій?</span>
          Щоб не порушувати нічиїх авторських прав, а також через мінімалістичний
          задум дизайнерки.</p>

          <p><span class="colored">А звідки знімки цифр на початку кожного запису?</span>
          З Майдану. Всі вони – з Майдану.</p>

          <p><span class="colored">У хмарі тегів немає ні Януковича, ні Яценюка, ні Яроша. Ви про них забули?</span>
          Ні, це справа принципу: серед ключових слів немає прізвищ українських політиків. Хоча є
        кілька громадських активістів, частково з політикою пов'язаних.</p>

          <p><span class="colored">Від часу подій минуло кілька років. Авторка вважає, що ці записи досі доречні \
            й актуальні?</span>
          Багато що змінилося за цей час, але, так, вважаю, вони потрібні, актуальні та навіть трохи правдиві.</p>

     </details>

      <h2>Про сайт</h2>

     <article>

   <h1>Атоми Майдану</h1>

<p>Спасибі, що завітали на цей сайт. Сподіваюся, ви
знайдете тут щось важливе й потрібне для себе.</p>

<p>Це щоденник, який я почала вести 21 листопада 2013 року. Більшість записів робила
якомога ближче до події, в репортажному режимі, або наступного дня. Все, що тут
написано, не може бути вичерпним і об'єктивним, хоча я намагалася тримати
дистанцію і добирати та перевіряти факти ретельно.</p>

<p>Я не журналістка, не активістка Майдану, не письменниця й не політик.
  Тут я виступаю в ролі спостерігачки й частково учасниці, яку сильно зачепили всі ці події. Можливо, назва
  «персональний блог», цілком пасувала би до цього сайту, от тільки я також і не блогерка.

<p>Колись дуже жалкувала, що не вела щоденника подій Майдану – 2004. Причини банальні:
брак часу та втома. Я тоді була студенткою київського вишу; брала участь у тих
подіях разом із друзями. Від того часу маю лише фотографії, жодного рядка.</p>

<p>За дев’ять років усе було інакше.</p>

<p>З подій зими 2013–2014 років маю лише кілька своїх фотографій, та й тих – випадково
та швидко вкрадених із реальності у телефон. Коли приходила на Майдан, то рука не
піднімалася будь-що фіксувати. Здавалося, що це не має сенсу. Ті події я не
відчувала як «історію», не могла подивитися на них як на щось у міру далеке й
відсторонене, аби думати про «картинку». А саме такий погляд, напевно, потрібен
фотографу. Стати у позицію того чи тої, хто за кілька місяців, років, а то й
дисятиліть згадує про все це, дивлячись на фотографії. Я так не могла; мені
хотілося відчувати все довкола шкірою та душею, а не спостерігати очима чи через
об’єктив. А головне – оце відчуття: все, що ти можеш «узяти й переказати» з
Майдану, є невимовно, трагічно й абсурдно меншим за смисл самої події. І від того
якось незручно тягтися по фотоапарат.</p>

<p>Знайомо?</p>

<p>Та от парадокс. Разом із небажанням зберігати й архівувати візуальний,
символічний образний ряд у мене була цілковита переконаність у тому, що потрібно
писати. Це дуже дивно! Можливо, я відчувала, що слово не такий строгий та
окреслений матеріал, як зображення. І неповнота, недосконалість слова не так
гостро відчувається, як обмеженість картинки порівняно з досконалою повнотою
образу. (Впевнена, люди, закохані у фотографію, зі мною не погодяться, і матимуть
рацію).</p>

<p>Отож я, по-перше, дозволяла собі писати, а по-друге, відчувала, що обов’язково
<span class="emphasized">маю</span> це робити. Якомога точніше, відповідальніше, простіше, відстороненіше.
Інформацію черпала з різних джерел: те, що писала по гарячих слідах «Українська Правда»,
транслювало «Громадське TV», поширювали незалежні інтернет-медіа, в тому числі натхненні
Майданом нові фейсбук-сторінки, які рясно з'явилися в той час; і, звісно, те, що бачила
на власні очі на Майдані або чула від знайомих і друзів. </p>

<p>Перечитуючи ті записи через два роки (раніше не мала сил), розумію, що першим дням
таки бракує всіх тих якостей. Авторка грається в сатирика, самопальну
журналістку, у персонажа фейсбука врешті-решт. А от коли стало по-справжньому
страшно й боляче, тоді, здається, я знайшла потрібні інтонації. Ну,
сподіваюся, що так є.</p>

<p>Написалося багато. Триста сторінок дрібним шрифтом, і в основному – факти.</p>

<p>Спершу я й не думала про публікацію. Але час ішов; після Майдану я захопилася
веб-дизайном, і ці записи отримали шанс на друге життя. Взагалі, для багатьох людей
Революція Гідності стала поштовхом до пошуку себе та творчого розвитку. Страшно
це усвідомлювати, але що поробиш&hellip; Для мене робота над цим сайтом була водночас і
навчанням, і щастям – тим, яке приходить, коли займаєшся <span class="emphasized">улюбленою
справою</span>, – і виснажливою роботою, і власне <span class="emphasized">моєю</span> творчістю,
яка дуже тонкою ниткою пов'язує мене з духом Майдану, його «натхненням» на свободу та пошук себе. </p>

<p>Ну, а те, що сайт при цьому вийшов, як здається, в міру простим, пояснюю собі
небажанням зловживати пафосом, трендами та шаблонами.</p>

<p>Ви не побачите тут репортажних фотографій, видовищних відео, рясних
гіперпосилань (за винятком <a href="/sources.html">цієї сторінки</a>, яка також допоможе скласти враження про
ресурси, на які я спиралася, та про об'єктивність записів).
 Сайт трохи скупий у дизайні, і це було зроблено свідомо. У мене немає на меті тримати увагу
 читача за будь-яку ціну, хоч я знаю, що медіа-наповнення цьому би дуже зарадило.
 Але краще просто почитайте. Це не провокація, не лінощі, не зневажання смаками публіки.
 Я роблю так, тому що <span class="emphasized">мушу тільки так</span>. Це так, як я
відчуваю Революцію. Це слова, які не кажуть усього. Багато жовтогарячого. Сніг,
сніг. І ще картинки – замість цифр. Замість дат, днів.</p>

<p>До речі, усі «одинадцятки», «двійки» та «двадцять-одиниці» на початку кожного запису –
  таки з Майдану. Але це не ті «картинки про Майдан», котрі можна знайти у фотоапаратах туристів.
  Вони з іншого виміру Майдану, майже непомітні і дуже рідні. Для мене
Майдан був і лишається живою, підшкірною історією, яка є «тут, тепер і завжди», по якій ми
ходимо ногами, торкаємося руками, ледь зауважуємо у віконці уваги, рутинно
«пробігаємо» очима. Щось надзвичайно близьке; близьке настільки, що не завжди
легко його зауважити та роздивитися. Хіба лиш у збільшуване скло. Щоб розкласти на
деталі. На дати. На дні. На піщинки. На атоми.</p>

<p>Певна річ, багато речей звідтоді сьогодні читаються інакше. У минулому – перший шок від побиття
  мирного зібрання, від полювання на журналістів, від цинічного масового судочинства,
  від катувань, від безневинних смертей, від одчайдушного (чи навпаки, тверезо дорослого?..) геройства.
  Тоді все це скидалося на те, ніби щоранку починаєш нове життя,
  пройшовши напередодні через справжнє чистилище для емоційної системи, думок і психіки.</p>

<p>Здається, ми всі,
  хто брав участь у тих подіях, стежив і переживав, подолали тоді високий больовий поріг,
  стали міцніші на сльози, жорсткіші й точно не такі романтичні в оцінках тих або тих подій.
  Якби не це, то хіба можливо було б пережити усе, що сталося <span style="emphasized">після</span>
  Майдану? Збройне вторгнення Росії, втрату Криму, війну на Сході, відродження геббельсівської
  інформ-політики та риторики холодної війни у виконанні російських «журналістів», геополітичні зсуви та
  чорні діри, що виростали та продовжують виростати просто на очах здивованої публіки у театрі абсурду
   світової політики; а ще – смерті, смерті, смерті&hellip; І не так уже сприймаєш зачарованість
   українців «європейською ідеєю», а перші гіркі жарти з приводу «глибокої стурбованості» тоді,
   взимку 2013-го, зараз сприймаються незрівнянно гіркіше, а часом – болючо іронічніше.
</p>

<p>Розуміючи все це, я продовжую вірити в силу першого враження, цінність першого почуття і в те,
  що минуле насправді не відходить, а лишається, можливо, десь в альтернативній стрічці буття.
  І тому так важливо зберігати незамилене, первозданне відчуття минулих подій; пам'ятати
  про досвід першого страху, першого розчарування та першого болю. Бо цей перший біль – найсильніший
  і саме він справив на нас найбільше враження, сформував нас тими, які ми є. І не варто
  ним легковажити тільки тому, що відтоді ми навчилися проживати набагато страшніші речі.
</p>

<p>
  Саме тому публікую свої тодішні записи без змін і без купюр. Як жилося, як писалося,
  навіть якщо тепер це виглядає наївно. Ба більше, знаю, що з кожним новим роком, кожною новою
  хвилею санкцій чи черговим <sup>*</sup>[Br]exit'ом вони виглядатимуть усе наївніше.
</p>

<p>
  Байдуже! Вони просто мають бути тут і саме такими, якими з'явилися на світ.
</p>

<p>P.S. Дякую, що зайшли. Лишайтеся.</p>

<p class="emphasized">21.08.2016</p>

</article>

<nav class="bottom-nav">
  <h2 class="offset">Швидкі посилання</h2>
  <a href="/" class="block home-button" id="home-arrow">
      <img class="home-icon-bottom" src="/images/home_icon.png" alt="На головну"/>
      <span class="caption left">На&nbsp;головну</span>
  </a>
  <a href="/tips.html" accesskey="t">Підказки щодо навігації&hellip;</a>
  <a href="/sources.html" accesskey="l">Корисні посилання&hellip;</a>
</nav>

<?php
  include($_SERVER['DOCUMENT_ROOT'].'/raw_foot.html');
?>
